#### #### 0 #### #### #### #### #### #### /* #### #### */ #### #### #### #### #### #### #### #### #### #### #### #### #### कालापानी(साइबेरिया में जेल के जिनगी)भाग-१ अध्याय-११:
नाटक मंचनक्रिस्मस उत्सव के तेसरा दिन साँझ के हमन्हीं के थियेटर में
पहिला नाटक मंचन होलइ [१]  प्रबंधन लगी प्रारंभिक दौड़-धूप शायद बहुत
हलइ लेकिन अभिनेता लोग सब भार खुद पर ले लेते गेले हल ओहे से हमन्हीं
बाकी सब्भे के एहो नयँ मालूम हलइ - मामला कउन स्थिति में हइ  ठीक-ठीक कउची
कइल जा रहले ह  एहो ठीक से नयँ जानऽ हलिअइ कि कउन नाटक के मंचन होतइ 
अभिनेता ई सब दिन काम पर बाहर गेला पर यथासंभव जादे से जादे पोशाक संग्रह
करे के प्रयास कइलके हल  बकलूशिन हमरा से मिलला पर खाली खुशी से अपन
अँगुरी तोड़ऽ हलइ  लगऽ हइ मेजर के भी ठीक मूड में पावल गेलइ  लेकिन
हमन्हीं बिलकुल अनजान हलिअइ कि ओकरा थियेटर के बारे मालूम हइ कि नयँ  अगर
जानऽ हलइ त की ऊ औपचारिक रूप से अनुमति दे देलके हल कि फेर खाली चुप रहे
के निर्णय कर लेलके हल कैदी लोग के मनोरंजन के प्लान लगी अपन हाथ लहरा
देलके हल जाहिर हइ कि खाली ई बात के पक्का करके कि सब कुछ यथासंभव
ठीक-ठाक रहइ हमरा लगऽ हइ ऊ थियेटर के बारे जानऽ हलइ अइसन नयँ हो सकऽ हइ
कि नयँ जान सकऽ हलइ लेकिन बीच में टाँग अड़ावे लगी नयँ चाहऽ हलइ ई सोचके
कि अगर ऊ प्रतिबंध लगावऽ हइ त परिस्थिति आउ बत्तर होतइ - कैदी लोग शरारत
करे लगी आउ पीए लगी शुरू कर देते जइतइ ओहे से कहीं जादे बेहतर ई होतइ कि
ओकन्हीं के कोय चीज में व्यस्त रहे देल जाय  लेकिन हमर अनुमान हइ कि मेजर
के दिमाग में अइसन तर्क खाली ई कारण से हो सकऽ हलइ कि ई सबसे स्वाभाविक
हइ सबसे विश्वसनीय आउ विवेकपूर्ण हइ  एहो कहल जा सकऽ हइ - कि अगर कैदी
लोग के उत्सव के दौरान थियेटर चाहे अइसने तरह के कउनो चीज व्यस्त रक्खे के
माध्यम नयँ होते हल त खुद प्राधिकारी के एकरा बारे सोचे पड़ते हल  लेकिन
चूँकि हमन्हीं के मेजर के सोच शेष मानव जाति के सोच के अपेक्षा बिलकुल
विपरीत हलइ त ई बहुत संभव हइ कि हम खुद पर बड़गो पाप ले रहलिए ह ई मानके
कि ऊ थियेटर के बारे जानऽ हलइ आउ एकर अनुमति दे देलके हल  मेजर जइसन अदमी
के सगरो केकरो न केकरो दबावे के हलइ कुछ चीज से दूर कर देवे के केकरो
अधिकार से वंचित कर देवे के हलइ - एक शब्द में कहीं व्यवस्था स्थापित करे
के हलइ  इ संबंध में ऊ पूरे शहर में मशहूर हलइ  एकरा से ओकरा की मतलब
हलइ कि ठीक ई पाबंदी के चलते जेल में कोय उपद्रव खड़ी हो सकऽ हलइ  उपद्रव
पर दंड के विधान हइ (हमन्हीं के मेजर नियन सोचे वला लोग हइ) आउ बदमाश कैदी
लोग खातिर कड़ाई आउ सतत शब्दशः कानून के अनुपालन - बस एतने हइ जेकर जरूरत
हइ  कानून के ई अनाड़ी निष्पादक के बिलकुल समझ में नयँ आवऽ हइ आउ न समझे
के हालत में रहऽ हइ कि बिन तार्किक आधार के बिन एकर भाव समझले खाली एकर
शब्दशः अनुपालन सीधे अव्यवस्था पैदा करऽ हइ आउ कभियो दोसर चीज के कारण
नयँ बनले ह  ई तो कानून में कहल गेले ह त आउ अधिक की चाही  ओकन्हीं
बोलऽ हइ आउ वास्तव में अचंभित हो जा हइ कि ओकन्हीं से आउ कुछ के माँग कइल
जा हइ कानून के अलावे विवेकपूर्ण तर्कशक्ति आउ विवेकशील दिमाग  ई अंतिम
वला विशेष करके ओकन्हीं में से कइएक लोग के अनावश्यक लगऽ हइ आउ निंदनीय
विलासिता प्रतिबंध असहनीयता  लेकिन मामला जे कुछ रहइ वरिष्ठ सर्जेंट
कैदी लोग के विरोध नयँ कइलकइ आउ ओकन्हीं के एहे तो चाही हल हम तो
निश्चयपूर्वक कहबइ कि थियेटर आउ ई बात के कृतज्ञता कि एकर अनुमति देल गेलइ
- कारण हलइ कि जेल में छुट्टी के दौरान एक्को गंभीर अव्यवस्था के घटना नयँ
होलइ - एक्को हिंसात्मक झगड़ा नयँ एक्को चोरी-चमारी नयँ  हम खुद ई बात के
गोवाह हलिअइ कि रंगरेली मनावे वलन चाहे झगड़ा-झंझट करे वलन के कैदी लोग खुद
शांत कर देते जा हलइ खाली ई कारण से कि थियेटर पर प्रतिबंध लगा देल जइतइ 
सर्जेंट कैदी लोग से ई वचन ले लेलके हल कि सब कुछ शांत रहतइ आउ लोग निम्मन
से व्यवहार करतइ  ओकन्हीं खुशी से सहमत हो गेते गेले हल आउ पवित्रतापूर्वक
देल वचन के पूरा करते गेलइ ओकन्हीं ई बात से बहुत आनंदित भी होलइ कि
ओकन्हीं के बात पर विश्वास कइल गेलइ  तइयो ई कहल जा सकऽ हइ कि थियेटर के
अनुमति देवे में प्राधिकारी के निश्चय ही कुछ खर्च नयँ होलइ कोय चंदा
वगैरह नयँ  पहिलहीं से कोय जगह के छेंकल-छाकल नयँ गेलइ - कुल्लम कोय पनरह
मिनट में स्टेज बना लेवल आउ ओकरा हटा लेवल जा सकऽ हलइ  नाटक डेढ़ घंटा चललइ
आउ अगर अचानक उपरे से औडर अइते हल नाटक मंचन के बन करे लगी - त मामला एक पल
में निपटा देल जइते हल  पोशाक सब कैदी के संदूक में नुकावल हलइ  लेकिन ई
बात कहे के पहिले कि थियेटर कइसे स्थापित कइल गेलइ आउ पोशाक कउन प्रकार के
हलइ थियेटर के विज्ञापन के बारे बतावे लगी चाहबइ मतलब ठीक-ठीक कइसन नाटक
के मंचन कइल जाय के प्रस्ताव हलइ  वस्तुतः कोय लिखित विज्ञापन नयँ हलइ 
दोसरा आउ तेसरा नाटक के एगो विज्ञापन हलाँकि निकसलइ जे बकलूशिन द्वारा
लिक्खल गेले हल - जे भलमानुस अफसर लोग आउ साधारणतः उदार आगंतुक लगी हलइ जे
हमन्हीं के पहिलौका नाटक के मंचन के अवसर पर अपन उपस्थिति से हमन्हीं के
थियेटर के सम्मान प्रदान करते गेलथिन हल  अर्थात् - भलमानुस लोग में से
साधारणतः गार्ड अफसर आवऽ हलइ आउ एक तुरी खुद गार्ड के कमांडर अइले हल  एक
तुरी इंजीनियर अफसर भी अइले हल त एहे आगंतुक लोग के आवे के संभावना के
ध्यान में रखके विज्ञापन तैयार कइल गेले हल  ई मान लेल गेले हल कि थियेटर
के कीर्ति किला में दूर-दूर तक गुँजतइ आउ शहरो में विशेष करके ई कारण से
कि शहर में कोय थियेटर नयँ हलइ  अफवाह हलइ कि एक नाटक के मंचन (शहर के)
शौकिया लोग के द्वारा कइल गेले हल आउ बस (बात एतने तक रह गेलइ)  कैदी
लोग बुतरू नियन जरिक्को सनी सफलता पर खुश हो जा हलइ घमंड भी करऽ हलइ 
वस्तुतः केऽ जानऽ हइ ओकन्हीं सोचऽ हलइ आउ अपने आप से आउ आपस में बोलऽ
हलइ शायद सबसे उच्च अधिकारीवर्ग के मालूम पड़तइ त उनकन्हीं अइते जइता आउ
देखता तखने उनकन्हीं के पता चलतइ कि कैदी लोग कउन प्रकार के हकइ  ई
साधारण सैनिक के नाटक मंचन नयँ हइ कोय प्रकार के हौआ के साथ तैरते नाय के
साथ एन्ने-ओन्ने घुमते भालू आउ बकरी के साथ  हियाँ परी वास्तविक अभिनेता
सब उच्चवर्गीय हास्य नाटक खेलते जा हइ अइसनका थियेटर शहरवो में नयँ हइ 
जेनरल (सेनापति) अब्रोसिमोव के हियाँ एक तुरी कहल जा हइ नाटक मंचन कइल
गेले हल आउ अभियो होतइ लेकिन शायद खाली पोशाक के मामले में ओकन्हीं
हमन्हीं से बेहतर होतइ लेकिन संवाद #### के मामले में अभियो केऽ
जानऽ हइ शायद हमन्हीं बेहतर करबइ  शायद ई बात गवर्नर तक पहुँचतइ आउ -
शैतान कउन मामले में मजाक नयँ करऽ हइ  - शायद खुद्दे आके देखे लगी चाहथिन
 शहर में तो कोय थियेटर नयँ हइ  एक शब्द में कैदी लोग के कल्पना
विशेष करके पहिलौका सफलता के बाद छुट्टी के दौरान अइसन चरमोत्कर्ष तक
पहुँचलइ कि लगभग पुरस्कार चाहे कठोर श्रम के अवधि में रियायत तक के
कपोल-कल्पना करे लगते गेलइ हलाँकि साथे-साथ खुद्दे ओकन्हीं लगभग अपने आप
पर सु-स्वाभाविक रूप से हँस्से लगलइ  एक शब्द में एकन्हीं बुतरू हलइ
बिलकुल बुतरू ई बात के बावजूद कि ई बुतरुअन में से कुछ के उमर चालीस साल
के आसपास हलइ  लेकिन ई बात के बावजूद कि कोय विज्ञापन (पोस्टर) नयँ हलइ
मंचन कइल जाय वला नाटक के मुख्य रूपरेखा हमरा पहिलहीं से मालूम हलइ 
पहिलौका नाटक हलइ - फ़िलात्का आउ मिरोश्का - दू प्रतिद्वंद्वी [२] 
बकलूशिन मंचन के एक सप्ताह पहिलहीं हमरा सामने शेखी बघार रहले हल कि खास
फ़िलात्का के भूमिका जे ऊ अपन उपरे लेलके हल अइसन प्रस्तुत कइल जइतइ कि
जइसन सांक्त-पितिरबुर्ग के थियेटर में भी कभी नयँ देखल गेले ह  ऊ बैरक सब
के चक्कर मारते रहऽ हलइ क्रूरतापूर्वक आउ निर्लज्जतापूर्वक लेकिन
साथे-साथ बिलकुल सुस्वाभाविकता से आउ कभी-कभी कुछ तो थियेटर के अनुसार
कह देइ मतलब नाटक में अपन भूमिका के अनुसार - आउ सब लोग हँस पड़इ चाहे ओकर
बोलल संवाद हास्यजनक रहइ चाहे नयँ  तइयो ई स्वीकार कइल जाल चाही कि
हियाँ भी कैदी लोग खुद के नियंत्रण में आउ अपन गौरव के सुरक्षित रख सकऽ हलइ
- बकलूशिन के हरक्कत आउ थियेटर के भविष्य के कहानी के बारे ओहे अतिहर्षित
होवऽ हलइ जे या तो बिलकुल कम उमर के लड़कन आउ भोला-भाला लोग हलइ बिन कोय
नियंत्रण के चाहे कैदी लोग के बीच खाली सबसे महत्त्वपूर्ण हलइ जेकर रोब
पूर्णतः स्थापित हलइ जे से ओकन्हीं के सीधे अपन कइसनो संवेदना बल्कि सबसे
अधिक सहज (मतलब जेल के शब्दावली के मोताबिक सबसे अनुचित) प्रकृति के काहे
नयँ होवइ अभिव्यक्त करे में भयभीत होवे लायक कुछ नयँ हलइ  शेष लोग अफवाह
आउ गपशप के चुपचाप सुन्नऽ हलइ आउ ई सच हलइ कि ओकन्हीं न तो आक्षेप करऽ हलइ
आउ न विरोध करऽ हलइ लेकिन यथाशक्ति थियेटर के बारे अफवाह से भावशून्य
होके आउ आंशिक रूप से अभिमानपूर्वक भी खुद के दूर रक्खे के प्रयास करते जा
हलइ  खाली अंतिम समय में खास लगभग नाटक मंचन के दिन सब कोय के रुचि होलइ
- कउची होतइ  हमन्हीं के लोग (अभिनेता लोग) कइसन हइ  मेजर के बारे की
हाल-चाल हइ  की ओइसीं सफलता मिलतइ जइसन कि पिछले साल होले हल आदि आदि
बकलूशिन हमरा विश्वास देलइलकइ कि सब्भे अभिनेता के उत्तम ढंग से चुन्नल
गेले ह हरेक कोय अपन भूमिका लगी उचित हइ  कि परदो होतइ  कि फ़िलात्का
के दुलहिन के भूमिका सिरोत्किन अदा करतइ - आउ अइकी अपने खुद्दे देखथिन कि
ऊ औरतानी पोशाक में कइसन लगऽ हइ  - आँख मिचकइते आउ जीभ चटकइते #### बोललइ  उदार ठकुराइन चुनट वला पोशाक में आउ पिलिरिनका #### में
होतइ आउ हाथ में छतरी होतइ जबकि उदार ठाकुर (जमींदार) #### सहित अफसर कोट में आउ हाथ में छड़ी के साथ निकलतइ  ओकरा बाद
दोसरका प्रभावशाली नाटक होतइ - पेटू केद्रिल  ई शीर्षक में हमरा
उत्सुकता पैदा होलइ लेकिन हम केतनो ई नाटक के बारे पूछताछ कइलिअइ -
पहिलहीं कुच्छो हमरा पता नयँ चल पइलइ  खाली एतने मालूम पड़लइ कि एकरा कोय
पुस्तक से नयँ लेल गेले ह बल्कि एगो पांडुलिपि से कि ई नाटक उपनगरीय
क्षेत्र में रहे वला कोय सेवा-निवृत्त सर्जेंट के हियाँ से मिलले हल जे
शायद खुद कभी कोय मिलिट्री स्टेज पर एकर मंचन में भाग लेलके हल  हमन्हीं
के दूर-दराज के शहर आउ गुबेर्निया (प्रांत) में वास्तव में अइसन थियेटर के
नाटक हइ जे शायद केकरो नयँ मालूम हइ कहूँ कभियो नयँ छपलइ लेकिन जे
खुद्दे कहीं से तो प्रकट होलइ आउ रूस के कुछ निश्चित क्षेत्र में हरेक
लोकनाट्य के अनिवार्य अंश हइ  प्रसंगवश - हम लोकनाट्य के उल्लेख कइलइ 
बहुत बहुत निम्मन होबइ अगर हमन्हीं में से कोय शोधकर्ता नावा तरह से आउ
पहिले के अपेक्षा अधिक सावधानी से लोकनाट्य के मामले में शोध के काम में
हाथ लगावइ जे हइ जेकर अस्तित्व हइ आउ जे शायद बिलकुल महत्त्वहीन नयँ हइ 
हम ई विश्वास नयँ करे लगी चाहऽ हिअइ कि बाद में जे कुछ हमन्हीं हीं जेल
के थियेटर में देखलिअइ ऊ सब हमन्हीं के कैदी लोग के आविष्कार हलइ  हियाँ
परंपरा के निरंतरता आवश्यक हइ एक्के तुरी स्थापित विधि आउ विचार लगी जे
पीढ़ी दर पीढ़ी आउ प्राचीन स्मृति के अनुसार स्थानांतरित होते आब करऽ हइ  ई
सब के खोज कइल जाय के चाही - सैनिक लोग के बीच फैक्ट्री वला शहर में
फैक्ट्री में काम करे वलन के बीच आउ कुछ अनजान गरीब छोटगर शहर में
व्यापारी लोग के बीच  एकरा सुरक्षित रक्खल गेले ह - गाँव आउ प्रांतीय शहर
में बड़गर जायदाद के मालिक लोग के घर में घरेलू दास लोग के बीच भी  हमर एहो
विचार हइ कि कइएक प्राचीन नाटक पांडुलिपि के रूप में रूस भर में परिचारित
आउ कोय दोसरा ढंग से नयँ बल्कि घरेलू दास #### के माध्यम से हलइ 
पहिले प्राचीन जमींदार लोग आउ मास्को के कुलीन घराना के लोग के खुद के
थियेटर हलइ जेकरा में दास लोग अभिनेता होवऽ हलइ  आ एहे थियेटर में
हमन्हीं के लोकनाट्य कला के प्रारंभ होलइ जेकर लक्षण अशंकनीय हइ  जाहाँ
तक पेटू केद्रिल के संबंध हइ त हमरा केतनो चाहला पर पहिले ओकरा बारे
कुच्छो जनकारी नयँ मिल पइलइ सिवाय ई बात के कि स्टेज पर शैतान आवऽ हइ आउ
केद्रिल के नरक में ले जा हइ  लेकिन केद्रिल के की मतलब होवऽ हइ आउ काहे
केद्रिल आउ किरिल नयँ  ई रूसी घटना हइ कि विदेशी  - ई बात के हमरा
बिलकुल पता नयँ चलल  आखिर में घोषणा कइल गेलइ कि संगीत के साथ मूक #### होतइ  वास्तव में ई सब बहुत दिलचस्प हलइ  अभिनेता कुल पनरह
गो हलइ - सब्भे फुरतीला आउ बहादुर लोग  ओकन्हीं साथ में जामा होवऽ हलइ
रेहलसल (रिहर्सल) करऽ हलइ कभी-कभी बैरक के पीछू में अपन बात रहस्यमय रखते
जा हलइ नुकइले रक्खऽ हलइ  एक शब्द में ओकन्हीं हमन्हीं सब के कुछ
असाधारण आउ अप्रत्याशित से अचंभित करे लगी चाहऽ हलइ  काम के दिन जेल के
जल्दीए बन कर देल जा हलइ जइसीं रात होवे लगऽ हलइ  क्रिस्मस उत्सव के बखत
[३] अपवाद हलइ - ठीक साँझ के बिगुल बज्जे के पहिले तक गेट बन नयँ कइल जा
हलइ  ई रियायत विशेष करके थियेटर लगी देल जा हलइ  छुट्टी के दौरान
साधारणतः रोज दिन साँझ के पहिले जेल से गार्ड अफसर के पास अत्यंत विनम्र
निवेदन भेजल जा हलइ - थियेटर लगी अनुमति देल जाय आउ जेल के थोड़े आउ देर तक
खुल्लल रक्खल जाय आउ ई बात जोड़ते कि कल्हिंयों थियेटर हलइ आउ देर तक गेट
नयँ बन कइल गेले हल लेकिन तइयो कोय अव्यवस्था नयँ होले हल  गार्ड अफसर
अइसन तर्क कइलकइ - अव्यवस्था तो सचमुच कल्हे नयँ हलइ आउ जइसन कि खुद्दे
वचन देते जा हइ कि आझो नयँ होतइ मतलब खुद अपनहीं ई बात के ध्यान रखतइ
आउ ई सबसे सुरक्षित बात हइ  एकरा अलावे अगर थियेटर के अनुमति नयँ देल
जाय त शायद (ओकन्हीं के केऽ जानऽ हइ  लोग तो कैदी हइ ) जान-बूझके नफरत
से कुछ न कुछ गंदा चाल चलतइ आउ गार्ड लगी मुसीबत खड़ी करतइ  आखिरकार एहो
- पहरेदारी पर खड़ी रहना बोरिंग काम हइ आउ हियाँ थियेटर हइ आउ खाली सैनिक
के साथ नयँ बल्कि कैदी के साथ आउ कैदी लोग दिलचस्प हइ - देखना खुशी के
बात होतइ  आउ देखना तो गार्ड अफसर लगी हमेशे अधिकार हइ  ड्यूटी अफसर
अइतइ त पुछतइ - गार्ड अफसर काहाँ हइ  - गेला ह जेल के कैदी के गिनती
करे लगी आउ बैरक सब के बन करे लगी जवाब सीधा आउ स्पष्टीकरण सीधा  ई
तरह गार्ड अफसर रोज दिन साँझ के छुट्टी जारी रहे के दौरान थियेटर के
अनुमति दे देइ आउ साँझ के बिगुल बज्जे तक बैरक बन नयँ करइ  कैदी लोग भी
जानऽ हलइ कि गार्ड के तरफ से कोय बाधा नयँ होतइ आउ निश्चिंत हलइ  छो आउ
सात बजे के बीच पित्रोव हमरा लगी अइलइ आउ हमन्हीं दुन्नु साथे नाटक लगी
रवाना होलिअइ  हमन्हीं के बैरक से लगभग सब कोय रवाना होते गेलइ सिवाय
चेर्निगोव से प्राचीन आस्था वलन आउ पोलिस्तानी लोग के  पोलिस्तानी लोग
खाली ठीक अंतिम नाटक में चार जनवरी के थियेटर जाय के फैसला कइलकइ आउ ओहो
कइएक आश्वासन के बाद कि हुआँ सब कुछ निम्मन मनोरंजक आउ निरापद (सुरक्षित)
हइ  पोलिस्तानी लोग के नफरत से कैदी लोग बिलकुल नराज नयँ होलइ आउ चार
जनवरी के ओकन्हीं के आदरपूर्वक स्वागत कइल गेलइ  ओकन्हीं के सबसे निम्मन
स्थान भी देल गेलइ  जाहाँ तक चेर्केस लोग #### के संबंध हइ आउ
विशेष करके इसाय फ़ोमिच के त ओकन्हीं लगी हमन्हीं के थियेटर वास्तविक
मनोरंजन हलइ  इसाय फ़ोमिच हरेक तुरी तीन कोपेक दे हलइ आउ अंतिम तुरी
कस्तरी पर दस कोपेक रखलकइ आउ ओकर चेहरा पर परमानंद के झलक हलइ  अभिनेता
लोग दर्शक से जे जेतना देइ ओतना संग्रह करे के चक्कर में हलइ ताकि
थियेटर आउ अपन खुद के प्रबलीकरण #### में खरचा के भरपाई हो सकइ
 पित्रोव आश्वासन देलकइ कि हमरा सबसे पहिलौका में से एक स्थान देल जइतइ
चाहे थियेटर केतनो कसमकस रहइ ई आधार पर कि चूँकि हम बाकी लोग के अपेक्षा
जादे धनी हिअइ ओहे से शायद जादहीं देबइ आउ साथे-साथ ओकन्हीं के काम के
सबसे अधिक जानऽ हिअइ  ओइसीं होलइ  लेकिन हम सबसे पहिले थियेटर हॉल आउ ओकर
व्यवस्था के बारे वर्णन करऽ हिअइ  हमन्हीं के मिलिट्री बैरक जेकरा में
थियेटर स्थापित कइल गेले हल लगभग पनरह डेग लम्मा हलइ  प्रांगण से ड्योढ़ी
तक पहुँचबहो ड्योढ़ी से बाहरी प्रवेशकक्ष आउ प्रवेशकक्ष से बैरक में  ई
लम्मा बैरक जइसन कि पहिलहीं हम उल्लेख कइलिअइ विशेष रूप से व्यवस्थित हलइ
- पटरा के बिछौना सब के देवाल से सटले लगावल हलइ जेकरा से कमरा के बीच वला
हिस्सा खाली हलइ  आधा कमरा ड्योढ़ी से निकास के सबसे नगीच दर्शक लगी
निर्धारित कइल हलइ आउ दोसरा आधा जे दोसरा बैरक से लगले हलइ स्टेज लगी
रक्खल गेले हल  सबसे पहिले हमरा परदा से अचंभा होलइ  ई पूरे बैरक के
आर-पार कोय दस डेग लम्मा हलइ परदा अइसन शानदार हलइ कि सचमुच एकरा पर अचरज
होवऽ हलइ  एकरा अलावे एकरा में तैलरंग से पेंट कइल हलइ - पेड़ लता मंडप
तलाब आउ तरिंगन के चित्र बनावल हलइ  ई पुरनका आउ नयका दुन्नु कपड़ा के
जोड़के बनावल गेले हल जे कैदी लोग जेतना देलके हल आउ त्याग कर पइलके हल ऊ
सब पुरनकन गोड़ के लपटन #### आउ कमीज से जेकरा सब के सीके एगो
बड़गो फलक #### बनाके आउ आखिरकार ओकर अंश जेकरा लगी कपड़ा पूरा नयँ पड़
पइले हल खाली कागज जोड़ल हलइ जेहो भिन्न-भिन्न दफ्तर आउ विभाग से एक-एक
पन्ना माँगके जुटावल गेले हल  हमन्हीं के पेंटर जेकन्हीं बीच जेल के
ब्र्युलोव #### आ-व सबसे बढ़-चढ़के हलइ एकरा में पेंट आउ सजावट के
काम के खियाल रखलके हल एकर प्रभाव आश्चर्यजनक हलइ  ई शान सबसे उदासीन आउ
सबसे अधिक सूक्ष्मताप्रिय कैदी लोग के भी आनंदित कर देलके हल जे जाहाँ तक
नाटक मंचन के बात हलइ बिन कोय अपवाद के ओइसने बुतरू नियन प्रतीत होते
गेलइ जइसन कि ओकन्हीं में से सबसे उत्साही आउ अधीर लोग  सब कोय बहुत खुश
हलइ हियाँ तक कि डींग हाँके के हद तक खुश  प्रकाश लगी कइएक #### #### के टुकड़ा-टुकड़ा करके जलावल गेले हल  परदा के सामने
भनसाघर से दूगो बेंच लाके रक्खल हलइ आउ बेंच के सामने तीन-चार गो कुरसी
जे सर्जेंट के कमरा में से मिलले हल  कुरसी रक्खल गेले हल कि शायद सबसे
उच्च वर्ग के अफसर लोग आ जाथिन  आउ बेंच सर्जेंट आउ इंजीनियरी क्लर्क
फोरमैन आउ अइसन दोसर लोग लगी हलइ जे हलाँकि प्रशासनिक वर्ग के रहइ लेकिन
अफसर रैंक के नयँ हइ आउ कहीं शायद जेल में हुलकी मार देइ  आउ अइसीं होलइ
- पूरे छुट्टी के दौरान बाहरी दर्शक के कमी नयँ होलइ कोय शाम जादे लोग
अइते गेलइ त दोसरा शाम कमती लोग लेकिन अंतिम रोज के नाटक मंचन के बखत
बेंच पर के एक्को जगह खाली नयँ रहलइ  आउ आखिरकार बेंच के पीछू कैदी लोग
हलइ खड़ी दर्शक लोग के आदरार्थ बिन टोपी के जैकेट चाहे अधकटिया कोट में
ई बात के बावजूद कि कमरा के हावा गरम आउ दमघोंटू हलइ  वस्तुतः कैदी लोग
लगी जगह बहुत कम हलइ  लेकिन एकरा अलावे कि एगो शब्दशः दोसरा पर बइठल
हलइ खास करके पिछला कतार में पटरा के बिछौनो आउ नेपथ्य (परदा के
दहिने-बामे) भी भरल हलइ आउ आखिरकार अइसनो नाटक प्रेमी हलइ जे लगातार
थियेटर में पीछू से आ रहले हल दोसरा बैरक होके आउ नेपथ्य के पीछू से नाटक
देखब करऽ हलइ  बैरक के पहिलौका आधा हिस्सा में भीड़ अस्वाभाविक हलइ आउ शायद
ई भीड़ आउ धक्कम-धुक्की ओकरे नियन हलइ जे हाल में हम स्नानघर में देखलिए हल
 प्रवेशकक्ष के दरवाजा खुल्लल हलइ प्रवेशकक्ष में भी जाहाँ परी तापमान
शून्य से बीस डिग्री (रोमर) निच्चे हलइ लोग के भीड़ लग्गल हलइ  हमन्हीं
हमरा आउ पित्रोव के तुरतम्मे आगू जाय के रस्ता दे देते गेलइ लगभग बेंच
भिर जाहाँ परी से बहुत निम्मन से देखाय दे हलइ बनिस्बत पिछलौका कतार से 
ओकन्हीं हमरा में आंशिक रूप से एगो जज देखाय दे हलइ एगो विशेषज्ञ जे खाली
अइसने थियेटर नयँ देखलके हल ओकन्हीं देखऽ हलइ कि बकलूशिन ई पूरे बखत हमरा
से राय-मशविरा ले हलइ आउ आदरपूर्वक पेश आवऽ हलइ त हमरा लगी मतलब अभी आदर
आउ स्थान दुन्नु हलइ  मान लेल जाय कि कैदी लोग एक नंबर के अहंकारी आउ
छिछोरा हलइ लेकिन ई सब कुछ देखावटी हलइ  कैदी लोग हमरा पर हँस सकऽ हलइ ई
देखके कि काम में हम खराब मददगार हलिअइ  अलमाज़ोव हमन्हीं कुलीन लोग तरफ
घृणा के दृष्टि से देख सकऽ हलइ हमन्हीं के सामने सिलखड़ी जलावे के अपन
दक्षता पर घमंड करते  लेकिन हमन्हीं पर ओकन्हीं के अत्याचार आउ उपहास के
मिश्रण के साथ एक बात आउ हलइ - हमन्हीं कभी तो कुलीन घराना के हलिअइ
हमन्हीं ओहे वर्ग के हलिअइ जइसन ओकर पहिलौका मालिक लोग जेकन्हीं बारे कोय
निम्मन चीज अपन आदगारी में नयँ रख पइलके होत  लेकिन अभी थियेटर में
ओकन्हीं हमरा सामने रस्ता छोड़ दे हलइ  ओकन्हीं समझऽ हलइ कि ई मामला में
हम ओकन्हीं के अपेक्षा बेहतर निर्णय कर सकऽ हिअइ कि हम ओकन्हीं से कहीं
अधिक देखलिए ह आउ जानऽ हिअइ  ओकन्हीं में से हमरा बिलकुल पसीन नयँ करे वलन
(ई बात हम जानऽ हिअइ) अब अपन थियेटर के बारे हमर प्रशंसा के आशा करऽ हलइ आउ
बिन कइसनो आत्महीनता के हमरा बेहतर स्थान देते जा हलइ  हमर अभी अइसन
निर्णय हइ तखने के हमर दिमाग पर के छाप के आद के आधार पर  हमरा तखनिएँ
लगऽ हलइ - हमरा ई आद पड़ऽ हइ - कि ओकन्हीं के अपन खुद के बारे सत्य #### आत्महीनता बिलकुल नयँ हलइ बल्कि अपन गौरव के भावना  हमन्हीं
के जनता के उच्च आउ सबसे आश्चर्यजनक विशेषता हइ - न्याय के भावना आउ ओकर
पिपासा  सब्भे स्थान पर आउ चाहे जे हो जाय सबसे आगू रहे के चाहे एकरा
लगी अदमी योग्य हइ कि नयँ हइ अइसन मुर्गा के आदत सामान्य जनता में नयँ हइ
 खाली बाहरी सतही छिलका हटावे आउ अंदर के ठीक अन्न के जरी अधिक ध्यान से
आउ नगीच से बिन कोय पूर्वाग्रह के देखे के आवश्यकता हइ - आउ कोय सामान्य
जनता में अइसन चीज देखतइ जेकरा बारे कभी प्रत्याशा नयँ कइलके होत 
हमन्हीं के तत्त्ववेत्ता लोग के पास सामान्य जनता के सिखावे लायक बहुत नयँ
हइ  बल्कि एकर विपरीत हम तो दृढ़तापूर्वक कहबइ - खुद ओकन्हिंएँ के सामान्य
जनता से सिक्खे के चाही पित्रोव अनाड़ी ढंग से हमरा बतइलकइ जखने हमन्हीं
थियेटर जाय के तैयारिए कर रहलिए हल कि हमरा आगू के सीट एहो कारण से देल
जइतइ कि हम जादे पइसा देबइ  प्रदर्शन (शो) लगी कोय निश्चित दर नयँ हलइ -
हरेक कोय ओतने दे हलइ जे दे सकऽ हलइ चाहे देवे लगी चाहऽ हलइ  लगभग सब कोय
कुछ न कुछ डालऽ हलइ बल्कि एगो अद्धिए जब कस्तरी दर्शक लोग के बीच चंदा
संग्रह करे लगी घुमावल जा हलइ  लेकिन अगर आंशिक रूप से पइसा के कारण आगू
के सीट देल जा हलइ ई मान लेला पर कि हम बाकी लोग के अपेक्षा जादे देबइ
तइयो एकरा में अप्पन गौरव के भावना केतना हलइ  तूँ हमरा से जादे धनगर
हकहो आउ आगू जाहो आउ हलाँकि हमन्हीं हियाँ परी सब कोय बराबर हकिअइ लेकिन
तूँ जादे देबहो - ओहे से तोहरा नियन दर्शक अभिनेता लगी अधिक प्रिय हइ -
तोरा पहिलौका स्थान मिल्लऽ हको काहेकि हमन्हीं सब्भे हियाँ पइसा लगी नयँ
हिअइ बल्कि आदर लगी आउ ओहे से हमन्हीं के खुद्दे खुद के वर्गीकृत करे के
चाही  केतना एकरा में वास्तविक उदार स्वाभिमान हइ  ई पइसा लगी आदर नयँ
हइ बल्कि अपने आप लगी आदर हइ  साधारणतः पइसा आउ संपत्ति लगी जेल में कोय
विशेष आदर नयँ हलइ विशेष अगर बिन भेदभाव के सब कैदी पर विचार कइल जाय एगो
समुदाय के रूप में एगो अर्तेल (समूह) के रूप में  हमरा ओकन्हीं में से
एक्को गो के आद नयँ पड़ऽ हइ जे पइसा के चलते गंभीरतापूर्वक खुद के नीच
ठहरइलके होत अगर ओकन्हीं पर एक-एक करके भी विचार कइल जाय तइयो  अइसनो
टुकड़खोर हलइ जे हमरा से बार-बार पइसा माँगऽ हलइ  लेकिन ई भीख माँगे के
काम में भी जादे शरारत हलइ धूर्तता हलइ बनिस्बत सीधे धंधा के जादे
परिहास हलइ अनाड़ीपन हलइ  मालूम नयँ कि हम स्पष्ट रूप से अभिव्यक्त कर पा
रहलिए ह कि नयँ  लेकिन हम थियेटर के बारे (बहुत कुछ) भूल गेलिए ह  काम
के बात पर आवल जाय  परदा उट्ठे के पहिले पूरा कमरा एगो विचित्र आउ सजीव
चित्र प्रस्तुत करऽ हलइ  पहिला दर्शक के भीड़ कोचमाकोच ठसाठस भरल सगरो
से पैक होल अधीरतापूर्वक आउ चेहरा पर परमानंद के साथ नाटक के शुरू होवे के
प्रतीक्षा में हलइ  पिछला कतार सब में लोग एक दोसरा पर मानूँ चढ़ल हलइ 
ओकन्हीं से कइएक लोग भनसाघर से अपन साथ (जरामन के) लकड़ी लेले अइले हल -
देवाल से कइसूँ मोटगर लकड़ी के लगाके एक अदमी ओकरा पर चढ़ गेलइ आउ दुन्नु
हाथ से अपन सामने वला खड़ी अदमी के कन्हा पर सहारा ले लेलकइ आउ बिन अपन
स्थिति में कोय बदलाव लइले अइसीं लगभग दू घंटा तक खड़ी रहलइ खुद से आउ अपन
जगह से बिलकुल खुश हलइ  कुछ लोग अपन गोड़ स्टोव के निचला सोपान #### पर
रखले हलइ आउ अपन आगू के लोग के सहारा लेले पूरे समय तक खड़ी रहलइ  ई देवाल
के लगले सबसे पिछला कतार में हलइ  बगल में संगीतकार लोग के उपरे पटरा के
बिछौनमन पर चढ़के खड़ी होल कसमकस भीड़ भी हलइ  हुआँ परी निम्मन जगहा हलइ 
कोय पाँच अदमी ठीक स्टोव पर चढ़के ओकरा पर पड़ल हलइ आउ निच्चे तरफ देख रहले
हल  ई तो ओकन्हीं लगी परमानंद हलइ  सामने वला देवाल के किनारे खिड़की के
सिल #### भी ओइसन लोग से ठइँचल हलइ जेकन्हीं के आवे में देरी हो
गेले हल चाहे निम्मन जगहा नयँ मिल पइले हल  सब कोय शांति से आउ
शिष्टाचारपूर्वक आचरण कइलकइ  हरेक कोय कुलीनवर्ग #### आउ आगंतुक #### के साथ अपन सबसे उत्तम पक्ष देखावे लगी चाहऽ हलइ  सब कोय शांति
से आउ शिष्टाचारपूर्वक आचरण कइलकइ  हरेक कोय कुलीनवर्ग #### आउ आगंतुक
लोग #### के साथ अपन सबसे उत्तम पक्ष देखावे लगी चाहऽ हलइ  सब के
चेहरा पर बिलकुल अनाड़ी प्रत्याशा अभिव्यक्त हो रहले हल  गरमी आउ घुटन से
सब्भे के चेहरा लाल आउ पसेना से तर हलइ  बुतरू नियन खुशी के कइसन विचित्र
आभा प्रिय आउ शुद्ध आनंद चमक रहले हल - ई सब लकीर खिंच्चल #### #### निरार आउ गाल पर लोग के ई नजर में अभी तक उदास आउ
खिन्न ई अँखियन में जे कभी-कभी भयंकर अग्नि में चमकऽ हलइ  सब कोय बिन हैट
के हलइ आउ सबके सिर दहिना करगी हमरा हजामत कइल देखाय देलकइ  लेकिन अइकी
अब स्टेज पर शोरगुल आउ दौड़धूप सुनाय दे हइ  अब परदा उट्ठे वला हइ  अइकी
वाद्यवृंद (ऑर्किस्ट्रा) बजना चालू हो गेलइ  ई वाद्यवृंद उल्लेखनीय हइ 
बगल में पटरा के बिछौनमन पर कोय आठ संगीतकार हलइ - दूगो वायलिन (एगो जेल
में हलइ दोसरका के किला में से केकरो हीं से उधार लेल गेले हल लेकिन
कलाकार हमन्हिंएँ में से एक हलइ) तीन गो बलालाइका सब घर में बनावल दूगो
गिटार आउ डबल बास #### के स्थान पे एगो तंबूर #### 
वायलिन के खाली चीख आउ कर्कश सुर सुनाय देब करऽ हलइ गिटार कोय काम के नयँ
हलइ लेकिन बलालाइका अद्भुत हलइ  तार पर चल रहल अँगुरी के फुरती निश्चित
रूप से सबसे कुशल हाथ के बराबरी कर रहले हल  लगातार नृत्य धुन बज रहले हल
 नृत्य धुन के सबसे सजीव जगह पर बलालाइका वादक लोग अँगुरी के #### से बलालाइका के ध्वनि फलक #### पर प्रहार करब करऽ हलइ
तान (टोन) रुचि कार्यान्वयन यंत्र के संचालन सुर देवे के प्रकृति - सब
कुछ अप्पन हलइ मौलिक कैदी के  एक गिटारवादक भी अपन यंत्र के उत्तम ढंग
से जानऽ हलइ (अर्थात् उत्तम ढंग से बजावऽ हलइ)  ई ठीक ओहे कुलीन हलइ जे
अपन बाप के हत्या कइलके हल  जाहाँ तक तंबूरवादक के संबंध हइ त ऊ बस
चमत्कार कर रहले हल - कभी ऊ एक अँगुरी से बजावइ त कभी अँगूठा से ओकर त्वचा
घस्सइ कभी तीव्र ठनकदार आउ एक्के तरह के थाप सुनाय देइ त कभी अचानक ई
प्रबल स्पष्ट ध्वनि मानूँ असंख्य महीन झनझनइते आउ फुसफुसइते #### में बिखर जाइ  आखिरकार दूगो अकॉर्डियन (हार्मोनियम) भी
दृष्टिगोचर होलइ  सच कहिअइ त अभी तक हमरा कोय ई बात के बारे कोय अंदाज
नयँ हलइ कि ई साधारण लोकवाद्ययंत्र से की कइल जा सकऽ हइ विभिन्न ध्वनि के
तालमेल समूह-कार्य आउ मुख्य बात जोश संकल्पना के प्रकृति आउ सुर के ठीक
सार के संप्रेषित करना बिलकुल आश्चर्यजनक हलइ  हम पहिले तुरी तखने बिलकुल
समझ गेलिअइ कि ई रंगरेलीदार आउ साहसी रूसी नृत्य गीत में ठीक कउची असीम
रंगरेलीदार आउ साहसी हइ  आखिरकार परदा उठलइ  सब कोय में हलचल चालू हो
गेलइ सब कोय अपन भार एक गोड़ से बदलके दोसरा पर कर लेलकइ पिछला कतार के
लोग अपन चौआ पर खड़ी हो गेलइ कोय लकड़ी के लट्ठा पर से गिर पड़लइ हरेक कोय
मुँह खोल लेलकइ आउ नजर गड़ा लेलकइ आउ बिलकुल सन्नाटा छा गेलइ  नाटक चालू
हो गेलइ अपन सब भाय आउ सब्भे बाकी चेर्केस लोग के समूह में हमरा भिर अली
खड़ी हलइ  ओकन्हीं सब्भे भावुकतापूर्वक थियेटर से आसक्त हलइ आउ बाद में
हरेक शाम के अइते गेलइ  सब मुसलमान तातार आदि जइसन कि हम एक से जादे
तुरी नोटिस कइलिअइ सब तरह के तमाशा के हमेशे भावुक प्रेमी होवऽ हइ 
ओकन्हिंएँ के बगली में इसाय फ़ोमिच भी घुस्सल हलइ जे लगऽ हलइ परदा
उठतहीं बिलकुल अनाड़ी नियन चमत्कार आउ मजा के उत्सुक प्रत्याशा में कान
लगाके एकटक देखे लगलइ  तरस अइते हल अगर ऊ अपन प्रत्याशा में निराश हो
जइते हल  अली के प्यारा चेहरा एतना बचकाना सुंदर खुशी में चमकब करऽ हलइ
कि हम स्वीकार करऽ हिअइ कि हमरा ओकरा दने एकटक देखे में भयंकर रूप से आनंद
अनुभव हो रहले हल आउ हमरा आद पड़ऽ हइ हर तुरी अभिनेता के कोय हास्यजनक आउ
चतुर शरारत कइला पर जब सामान्य रूप से ठहाका सुनाय दे हलइ त
अनिच्छापूर्वक तुरतम्मे हम अली दने मुड़ जा हलिअइ आउ ओकर चेहरा तक्के लगऽ
हलिअइ  ऊ हमरा नयँ देखऽ हलइ ओकरा हमरा दने ध्यान देवे के मोक्का नयँ हलइ
 हमरा भिर से थोड़े दूर पर बामा दने एगो कैदी खड़ी हलइ वइसगर हमेशे
नाक-भौं सिकोड़ले हमेशे नाखुश आउ बड़बड़ाय वला  ओकरो ध्यान अली पर गेलइ आउ
हम देखलिअइ कइएक तुरी आधा मुसकान के साथ ओकरा दने देखे लगी मुड़लइ - एतना ऊ
प्यारा हलइ  ऊ ओकरा अली सिम्योनिच कहके संबोधित करऽ हलइ हमरा मालूम नयँ
काहे  फ़िलात्का आउ मिरोश्का से शुरू होलइ  फ़िलात्का (बकलूशिन) वास्तव
में शानदार हलइ  ऊ अपन भूमिका आश्चर्यजनक परिशुद्धता के साथ अदा कइलकइ 
स्पष्ट हलइ कि ऊ प्रत्येक मुहावरा पर अच्छा से सोच-विचार कइलके हल आउ अपन
प्रत्येक गति पर  हरेक सामान्य शब्द अपन हरेक हाव-भाव के अर्थ आउ महत्त्व
देवे में ऊ सक्षम हलइ जे ओकर अपन भूमिका के प्रकृति के बिलकुल संगत हलइ 
ई प्रयास में ई आश्चर्यजनक अध्ययन में आउ जोड़ देथिन - निष्कपट आनंद
सरलता स्वभाविकता प्राकृतिकता आउ अगर अपने बकलूशिन के देखथिन हल त
खुद्दे बिलकुल सहमत हो जइथिन हल कि ई वास्तविक जन्मजात अभिनेता हइ जेकरा
में बड़गो प्रतिभा हइ  फ़िलात्का हम एक तुरी से जादहीं मास्को आउ पितिरबुर्ग
के थियेटर में देख चुकलिए हल आउ हम दृढ़तापूर्वक बोलऽ हिअइ - फ़िलात्का के
भूमिका अदा करे वलन राजधानी के अभिनेता दुन्नु बकलूशिन से बत्तर अभिनय
कइलके हल  ओकर तुलना में ओकन्हीं पेयज़ाँ #### हलइ नयँ कि असली मुझीक
(देहाती / किसान)  ओकन्हीं के बहुत इच्छा हलइ मुझीक के अभिनय करे के 
एकरा अलावे बकलूशिन प्रतिस्पर्द्धा से प्रेरित हलइ - सबके मालूम हलइ कि
दोसरा नाटक में केद्रिल के भूमिका कैदी पोत्सेयकिन अदा करे वला हइ अइसन
अभिनेता जेकरा सब लोग कोय कारणवश बकलूशिन से अधिक प्रतिभाशाली समझते जा
हलइ आउ बकलूशिन एकरा चलते बुतरू नियन कष्ट अनुभव कर रहले हल  केतना तुरी
ऊ हमरा बिजुन ई अंतिम दिन में अइले हल आउ अपन भावना उँड़ेल देलके हल  नाटक
शुरू होवे के दू घंटा पहिले बुखार नियन कँप रहले हल  जब भीड़ में से ओकरा
दने ठहाका मारऽ हलइ आउ चिल्ला हलइ - शाबाश बकलूशिन  शाबास  त ओकर
चेहरा खुशी से चमक उठऽ हलइ ओकर आँख में वास्तविक अन्तःप्रेरणा चमके लगऽ
हलइ  मिरोश्का के साथ चुंबन के दृश्य जब फ़िलात्का ओकरा तरफ पहिलहीं
चिल्ला हइ - अपन चेहरा पोंछ  आउ अपन चेहरा खुद्दे पोंछऽ हइ त ई बहुत
जादे हास्यजनक हो गेलइ  सब कोय हँसते-हँसते लोट-पोट हो गेलइ  लेकिन सबसे
जादे दिलचस्प हमरा लगी दर्शक हलइ हियाँ सब कोय अपन बोताम खोल देलके हल 
ओकन्हीं खुल्ला दिल से मजा ले रहले हल  प्रेरणा के चीख लगातार आउ अधिकाधिक
अकसर हो रहले हल  अइकी एगो अपन पड़ोसी के केहुनी से धकियावऽ हइ आउ
शीघ्रतापूर्वक अपन प्रतिक्रिया ओकरा बतावऽ हइ एहो बिन फिकिर कइले आउ शायद
बिन देखले कि ओकर बगली में केऽ खड़ी हइ दोसरा कइसनो हास्यजनक दृश्य पर
अचानक भावोन्मत्त होके भीड़ दने मुड़ऽ हइ तेजी से सबके तरफ नजर डालऽ हइ
मानूँ सबके हँस्से लगी निमंत्रित करे लगी अपन हाथ लहरावऽ हइ आउ तुरतम्मे
फेर से उत्सुकतापूर्वक स्टेज दने मुँह मोड़ ले हइ  तेसरा बस अपन जीभ
कुटकुटावऽ हइ आउ अँगुरी तोड़ऽ हइ आउ शांति से अपन जगह पर स्थिर नयँ रह पावऽ
हइ आउ चूँकि कधरो हिल नयँ सकऽ हइ त खाली अपन एक गोड़ के भार बदलके दोसरा
पर ले जा हइ  नाटक के समाप्ति के बखत सामान्य आनंद के मनोदशा चरमोत्कर्ष
तक पहुँच गेलइ  हम कुच्छो के बढ़ा-चढ़ाके नयँ बोल रहलिए ह  कल्पना करथिन
जेल बेड़ी पराधीनता आगू के लमगर उदासी भरल कइएक साल नीरस शरत्कालीन
झिमिर-झिमिर फूही नियन एकरस जिनगी - आउ अचानक ई दलित आउ बंदी लोग के घंटा
भर लगी मुक्त कर देल जा हइ मौज करे लगी कष्टकारी सपना भूल जाय लगी पूरा
थियेटर स्थापित करे लगी आउ ओहो कइसे स्थापित करे लगी - समुच्चे शहर लगी
गौरव आउ अचरज लगी - मानूँ ई कहे लगी कि देखऽ हमन्हीं कउन प्रकार के कैदी
हिअइ  ओकन्हीं के वस्तुतः सब कुछ में दिलचस्पी हलइ मसलन पोशाक में 
ओकन्हीं लगी भयंकर रूप से देखे लगी उत्सुकता हलइ उदाहरणार्थ वानका
ओतपेती चाहे नेत्स्वितायेव चाहे बकलूशिन के बिलकुल दोसर पोशाक में
बनिस्बत कि एतना साल तक रोज दिन ओकन्हीं के देखते अइले हल  अइकी ई कैदी
हइ ओहे कैदी जेकर बेड़ी खनखना हइ आउ अइकी अभी बाहर निकसऽ हइ फ़्रॉक कोट
में गोल हैट में बरसाती में - पक्का सिविलियन (सीधा-सादा पोशाक में) 
मोंछ आउ केश वला टोपी लगाके  देखहीं एगो ललका रूमाल अपन जेभी से निकसलकइ
जेकरा से हावा कर रहले ह जमींदार के अभिनय कर रहले ह पक्का जमींदार न
कमती न जादे  आउ सब कोय हर्षावेश में हइ  परोपकारी जमींदार सहायक
(एडजुटेंट) के वरदी में बाहर निकसलइ सचमुच बहुत वृद्ध रूप में स्कंधिका
में कलगी #### लगल टोपी में आउ असाधारण प्रभाव डललकइ  ई भूमिका में
दू प्रतियोगी हलइ आउ विश्वास कइल जइतइ  - दुन्नु छोटकुन्ना बुतरू नियन
भयंकर रूप से एक दोसरा से झगड़ा करे लगलइ ई कारण से कि केकरा ई भूमिका
निभाना चाही - दुन्नु के स्कंधिका #### सहित अफसर के वरदी में
देखाय देवे के इच्छा हलइ  दोसर अभिनेता लोग ओकन्हीं के अलगे कइलकइ आउ
ध्वनिमत से बहुमत के साथ ई भूमिका नेत्स्वितायेव के देवे के निर्णय करते
गेलइ ई कारण से नयँ कि ऊ दोसरा के अपेक्षा जादे सुत्थर आउ निम्मन हलइ आउ
ओहे से जमींदार नियन बेहतर देखाय दे हलइ बल्कि ई कारण से कि
नेत्स्वितायेव सबके आश्वस्त कइलकइ कि ऊ छड़ी के साथ बाहर निकसतइ आउ ओकरा
अइसे लहरइतइ आउ जमीन पर रेखाचित्र बनइतइ एगो वास्तविक जमींदार आउ उच्च
दर्जा के छैला नियन जे वानका ओतपेती नयँ कर सकऽ हइ काहेकि ऊ वास्तविक
कुलीन लोग के कभियो नयँ देखलके ह  आउ वास्तव में नेत्स्वितायेव जइसीं बाहर
निकसके अपन ठकुराइन (घरवली) के साथ जनता के सामने अइलइ ऊ खाली ई कइलकइ कि
तेजी से आउ फटाफट एगो पतरा सरकंडा के छड़ी से जे ओकरा कहीं से मिल गेले हल
जमीन पर चित्र बनइलकइ शायद एकरा में ऊ सबसे उच्च कुलीनता अत्यंत छैलापन
आउ फैशन के लक्षण समझके  शायद कभी बचपने में जब नंगे गोड़ वला लड़का हलइ
आउ एगो घरेलू दास के रूप में काम करऽ हलइ त ओकरा एगो शानदार ढंग से पोशाक
पेन्हले छड़ी के साथ एगो जमींदार के देखलके हल आउ ओकर छड़ी फिरावे के
कुशलता से मोहित हो गेले हल आउ ई छाप ओकर दिमाग में हमेशे लगी आउ अमिट रह
गेलइ जेकरा चलते अभी तीस बरिस के उमर में ओकरा सब कुछ आद पड़ गेलइ जइसन
हलइ जेकरा से समुच्चा जेल पूरे तरह से मोहित आउ आकृष्ट हो गेलइ 
नेत्सिवतायेव अपन काम में एतना लीन हलइ कि ऊ न तो केकरो आउ न केधरो देखब
करऽ हलइ बोलियो रहले हल अपन आँख बिन उपरे कइले आउ खाली ई करब करऽ हलइ कि
ध्यान खाली अपन छड़ी तरफ आउ ओकर नोक पर कइले हलइ  परोपकारिणी ठकुराइन भी
अपन तरह के अत्यंत अद्भुत हलइ - ऊ एगो पुरनका तार-तार होल मलमल पोशाक में
अवतरित होलइ जे बिलकुल असली चिथड़ा लगऽ हलइ हाथ आउ गरदन खुल्ला हलइ चेहरा
भयंकर रूप से पाउडर लगवल आउ लाल कइल ठुड्डी से बान्हल सूती के शयन #### एक हाथ में छतरी आउ दोसर में पेंट कइल कागज के एगो बिन्ना
जेकरा से ऊ लगातार हावा कर रहले हल  ठकुराइन के जोरदार ठहाका से स्वागत
कइल गेलइ आउ ठकुराइन खुद्दे कइएक तुरी अपन हँसी नयँ रोक पइलकइ  ठकुराइन
के भूमिका कैदी इवानोव अदा कइलकइ  सिरोत्किन लड़की के वेष में बहुत
प्यारा लगऽ हलइ  द्विपदी (व्यंग्य गीत) भी निम्मन हलइ  एक शब्द में नाटक
पूरा आउ सामान्य रूप से सब के संतुष्टि के साथ समाप्त होलइ  कोय शिकायत
नयँ होलइ आउ होइयो नयँ सकऽ हलइ  संगीत पूर्वरंग #### ड्योढ़ी हमर
ड्योढ़ी फेर से बजावल गेलइ आउ फेर से परदा उठलइ  ई केद्रिल हलइ  केद्रिल
एक प्रकार के दोन झुआन #### #### हइ कम से कम मालिक आउ नौकर दुन्नु के
नाटक के अंत में नरक में ले जा हइ  पूरा अंक #### प्रस्तुत कइल गेलइ
लेकिन ई स्पष्टतः एगो खंडित अंश हलइ प्रारंभिक आउ अंतिम अंश लुप्त हलइ 
कोय अर्थ आउ सामंजस्य #### नयँ हलइ  घटना रूस में घट्टऽ हइ कहीं
एगो सराय में  सराय के मालिक कमरा में ओवरकोट आउ गोल सिलवटदार टोपी में
एगो जमीनदार के लावऽ हइ  ओकरा पीछू-पीछू ओकर नौकर केद्रिल एगो सूटकेस के
साथ आवऽ हइ आउ एगो नीला कागज में लपटल चिकेन (मुर्गी के मांस) लेले हइ 
केद्रिल अधकटिया कोट में आउ नौकर के शंकुनुमा टोपी में हइ  ओहे पेटू हइ 
एकर भूमिका अदा कर रहले ह बकलूशिन के प्रतियोगी पोत्सेयकिन मालिक के
भूमिका अदा कर रहले ह ओहे इवानोव जे पहिलौका नाटक में परोपकारिणी ठकुराइन
के भूमिका अदा कइलके हल  सराय के मालिक नेत्स्वितायेव (ओकन्हीं के) सवधान
करऽ हइ कि कमरा में शैतान सब के वास हइ आउ (एतना कहके) गायब हो जा हइ 
मालिक उदास आउ चिंतित खुद के बड़बड़ा हइ कि ऊ बहुत पहिलहीं से जानऽ हलइ
आउ केद्रिल के सब समान निकासे के औडर दे हइ आउ रात के खाइक (खाना) बनावे
लगी कहऽ हइ  केद्रिल डरपोक आउ पेटू हइ  शैतान के बारे सुनके ओकर चेहरा
पीयर पड़ जा हइ आउ ऊ पत्ता नियन हिल्ले लगऽ हइ  ऊ भाग जइते हल लेकिन मालिक
से डरऽ हइ  आउ एकरा अलावे ओकरा भूख लगल हइ  ऊ कामुक मूर्ख अपन तरह के
धूर्त आउ डरपोक हइ हरेक पग पर मालिक के धोखा दे हइ आउ साथे-साथ ओकरा से
डरऽ हइ  ई एगो अनोखा तरह के नौकर हइ जेकरा में कइसूँ अस्पष्ट आउ दूरस्थ
रूप से लेपोरेल्लो #### के चरित्र प्रकट होवऽ हइ [४] आउ वस्तुतः
आश्चर्यजनक रूप से प्रस्तुत कइल जा हइ  पोत्सेयकिन निस्संदेह प्रतिभाशाली
हइ आउ हमर दृष्टि में बकलूशिन के अपेक्षा बेहतर अभिनेता हइ  जाहिर हइ
हम दोसरा दिन मिलते बखत बकलूशिन से हम अपन विचार पूरा तरह से नयँ व्यक्त
कइलिअइ - हमर ई बात से ओकरा बहुत कष्ट होते हल  मालिक के भूमिका अदा करे
वला कैदी भी अच्छा अभिनय कइलकइ  ओकर बकवास अत्यधिक भयंकर हलइ कुच्छो से
मिलता-जुलता नयँ लेकिन ओकर उच्चारण ठीक आउ सजीव हलइ आउ हाव-भाव उचित 
जबकि केद्रिल सूटकेस (के खाली करे) में व्यस्त हइ मालिक विचारमग्न मुद्रा
में स्टेज पर एन्ने-ओन्ने चक्कर मार रहले ह आउ सबके सुन्ने लायक अवाज में
घोषणा करऽ हइ कि आझ के साँझ ओकर यात्रा समाप्त हो जइतइ  केद्रिल ओकर बात
उत्सुकतापूर्वक सुन्नऽ हइ मुँह बनावऽ हइ #### आ पार्ते #### #### - पार्श्व में] बोलऽ हइ आउ दर्शक के हरेक शब्द पर हँसावऽ हइ 
ओकरा अपन मालिक लगी कोय अफसोस नयँ हलइ लेकिन ऊ शैतान के बारे सुनलकइ ओकरा
जाने के मन करऽ हइ कि ई की होवऽ हइ आउ ओहे से ऊ बातचीत आउ पूछताछ शुरू कर
दे हइ  मालिक आखिरकार ओकरा बतावऽ हइ कि कभी तो कोय विपत्ति में ऊ नरक के
मदत के सहारा लेलके हल आउ शैतान लोग ओकरा मदत कइलके हल ओकर रक्षा कइलके
हल लेकिन आझ अवधि के अंत हइ आउ शायद आझे ओकन्हीं अइते जइतइ शर्त के
अनुसार ओकर आत्मा लगी  केद्रिल बहुत डरे लगऽ हइ  लेकिन मालिक हताश नयँ
होवऽ हइ आउ ओकरा रात के भोजन तैयार करे लगी औडर दे हइ  भोजन के बात सुनके
केद्रिल सजीव हो उठऽ हइ चिकेन निकासऽ हइ दारू निकासऽ हइ - आउ नयँ-नयँ
(अर्थात् बीच-बीच में समय-समय पर) आउ खुद्दे चिकेन से एक टुकड़ा नोचके
निकासऽ हइ आउ चक्खऽ हइ  दर्शक हँस्सऽ हइ  फेर दरवाजा के चरचर अवाज आवऽ
हइ हावा झिलमिली (शटर) पर दस्तक दे हइ केद्रिल कँप्पे लगऽ हइ आउ
तुरतम्मे लगभग अचेतन अवस्था में चिकेन के एगो बड़गो टुकड़ा मुँह में ठूँस
ले हइ जेकरा ऊ निगलियो नयँ पावऽ हइ  फेर से ठहाका लगऽ हइ  तैयार हो
गेलउ  मालिक चिल्ला हइ कमरा के चक्कर लगइते  अइकी अभिए सर  हम
अपने लगी  तैयार कर दे हिअइ केद्रिल बोलऽ हइ खुद टेबुल के पीछू बइठ
जा हइ आउ अपन मालिक के खाना रजके खाय लगऽ हइ  दर्शक लगी स्पष्टतः नौकर
के फुरतीलापन आउ धूर्तता मनोरंजक हइ आउ एहो बात कि मालिक के उल्लू बनावल
जा हइ  ई स्वीकार कइल जाल चाही कि पोत्सेयकिन वास्तव में प्रशंसा के
योग्य हलइ  अइकी अभिए सर  हम अपने लगी  तैयार कर दे हिअइ - ई
शब्द ऊ शानदार ढंग से उच्चारण कइलकइ  टेबुल भिर बइठके ऊ भुक्खड़ नियन खाय
लगऽ हइ आउ मालिक के हरेक कदम पर काँप जा हइ ताकि ऊ ओकर हरक्कत के नोटिस
नयँ कर पावइ जइसीं ऊ (मालिक) अपन जगह से मुड़इ कि ऊ (नौकर) टेबुल के
निच्चे झुक जाय आउ अपने साथ चिकेन घींच लेइ  आखिरकार ऊ अपन पहिला भूख के
शांत कर ले हइ अब मालिक के बारे सोचे के समय हो गेलइ  केद्रिल जल्दीए
हो जइतउ न  मालिक चिल्ला हइ  तैयार हइ सर  फुरती से केद्रिल जवाब दे
हइ अचानक ई आद अइला पर कि मालिक लगी लगभग कुच्छो नयँ बचले ह  प्लेट पर
वास्तव में एक्के गो चिकेन के टँगरी पड़ल हइ  मालिक उदास आउ चिंतित बिन
कुच्छो पर ध्यान देले टेबुल भिर बइठ जा हइ आउ केद्रिल ओकर कुरसी के पीछू
तौलिया लेले खड़ी हो जा हइ  केद्रिल के हरेक शब्द हरेक हाव-भाव मुँह के
विकृत कइल हरेक हरक्कत जब ऊ दर्शक दने मुड़ऽ हइ त अपन मूर्ख मालिक पर सिर
हिलावऽ हइ आउ दर्शक तरफ से दुर्निवार #### हँसी फूट पड़ऽ हइ 
लेकिन अइकी जइसीं मालिक खाना चालू करऽ हइ कि शैतान लोग पहुँच जा हइ 
हियाँ परी कुच्छो समझल नयँ जा सकऽ हइ आउ शैतान सब कइसूँ बिलकुल सामान्य
ढंग से नयँ आवऽ हइ - नेपथ्य के बगल में दरवाजा खुल्लऽ हइ आउ कुछ तो उज्जर
रंग के अवतरित होवऽ हइ आउ सिर के जगह पे ललटेन आउ मोमबत्ती हइ दोसरा भूत
के सिर पे भी ललटेन हइ आउ हथवा में हँसुआ लेले हइ  ललटेन काहे लगी हँसुआ
काहे लगी शैतान सब उज्जर में काहे हइ  केकरो समझ में नयँ आवऽ हइ  लेकिन
एकरा बारे कोय नयँ सोचऽ हइ  मतलब शायद अइसीं होवे के चाही  मालिक काफी
बहादुरी से शैतान सब के संबोधित करऽ हइ आउ ओकन्हीं के चिल्लाके बोलऽ हइ कि
ऊ ओकन्हीं द्वारा ले जाय लगी तैयार हइ  लेकिन केद्रिल डरऽ हइ खरगोश नियन
ऊ टेबुल के निच्चे दुबक जा हइ लेकिन अपन सब भय के बावजूद टेबुल पर से
बोतल उठावे लगी नयँ भुला हइ  शैतान सब एक मिनट लगी गायब हो जा हइ केद्रिल
टेबुल के निच्चे से बाहर आवऽ हइ लेकिन जइसीं मालिक फेर से चिकेन तरफ हाथ
बढ़ावऽ हइ कि तीन शैतान कमरा में फेर से घुस जा हइ ओकरा पीछू से पकड़ ले हइ
आउ पाताल (नरक) ले जा हइ  केद्रिल  हमरा बचाव  मालिक चिल्ला हइ 
लेकिन केद्रिल ई बात पर कोय ध्यान नयँ दे हइ  ऊ अबरी बोतल प्लेट आउ
पावरोटी भी टेबुल के निच्चे सरका लेलकइ लेकिन अइकी ऊ अब अकेल्ले हइ शैतान
लोग नयँ हइ मालिक भी नयँ  केद्रिल सरकते बाहर निकसऽ हइ चारो बगली नजर
डालऽ हइ आउ मुसकान से ओकर चेहरा पर चमक आ जा हइ  ऊ धूर्ततापूर्वक आँख
मिचकावऽ हइ अपन मालिक के जगह पर बइठ जा हइ आउ दर्शक दने सिर हिलइते आधा
फुसफुसाहट के अवाज में बोलऽ हइ - अच्छऽ अब तो हम अकेल्ले हकूँ  बिन
मालिक के   सब कोय ओकरा तरफ देखके हँस्सऽ हइ कि ऊ बिन मालिक के हइ
लेकिन अइकी ऊ आउ आधा फुसफुसाहट में आगू बोलऽ हइ दर्शक लोग के गोपनीय रूप
में आउ लगातार अधिकाधिक प्रसन्न मुद्रा में मटकी मारते - मालिक के तो
शैतान ले गेलइ   दर्शक लोग के भावावेश असीम हइ  एकरा अलावे ई बात कि
मालिक के शैतान ले गेलइ अइसन ढंग से कहल गेलइ अइसन धूर्ततापूर्वक अइसन
हास्यजनक रूप से जीत के मुँह बनइते कि वास्तव में प्रशंसा नयँ करना असंभव
हलइ  लेकिन केद्रिल के खुशी थोड़हीं देर तक रहऽ हइ  ऊ अभी बोतल लेके अपना
लगी गिलास में दारू ढारके पीहीं लगी चहलकइ कि अचानक शैतान लोग लौटके आ जा
हइ चौआ पर चुपके-चोरी ओकर पीछू आ जा हइ आउ बगली से ओकरा धर ले हइ 
केद्रिल गला फाड़के चिल्ला हइ कायरतावश ऊ मुड़के देखे के साहस नयँ कर पावऽ
हइ  ऊ खुद के बचाइयो नयँ पावऽ हइ - हाथ में बोतल आउ गिलास हइ जेकरा छोड़ना
ओकर वश में नयँ हइ  दहशत से मुँह फाड़के ऊ आधा मिनट पब्लिक तरफ आँख फाड़ले
बइठल रहऽ हइ कायरतापूर्ण भय से अइसन मरलाह अभिव्यक्ति के साथ कि
निश्चयपूर्वक ओकर तस्वीर बनावल जा सकऽ हलइ  आखिरकार ओकरा उठाके ले चल जा
हइ बोतल हाथ में लेलहीं गोड़ झाड़ते रहऽ हइ आउ चिल्ला हइ चिल्ला हइ  ओकर
चिल्लाहट नेपथ्य में भी सुनाय दे हइ  लेकिन परदा उठ जा हइ आउ सब लोग
हँस्सऽ हइ सब कोय आनंदातिरेक में हइ  वाद्यवृंद (ऑर्किस्ट्रा)
कमरिंस्कया [५] के धुन शुरू कर दे हइ  मृदु स्वर में शुरू कइल जा हइ जे
मोसकिल से सुनाय दे हइ लेकिन धुन के स्वर तीव्र से तीव्रतर होते जा हइ
ताल #### आउ अधिक तेज हो जा हइ बलालाइका के ध्वनि फलक #### #### पर
तगड़ा चोट सुनाय दे हइ  ई कमरिंस्कया हइ पूरे जोर पर आउ सचमुच बहुत
अच्छा होते हल अगर ग्लिनका हमन्हीं के जेल में एकरा सुन पइते हल [५] 
संगीत के धुन पर मूक अभिनय चालू होवऽ हइ  कमरिंस्कया पूरे मूक अभिनय के
दौरान बन नयँ होवऽ हइ  कुटीर के अंदरूनी भाग के दृश्य हइ  स्टेज पर मिल
मालिक (चक्कीवला) आउ ओकर घरवली हइ  चक्कीवला एगो कोना में जीन के साज के
दुरुस्ती कर रहले ह आउ दोसर कोना में ओकर घरवली सन के सुतरी काट रहले ह 
घरवली के भूमिका सिरोत्किन आउ चक्कीवला के भूमिका नेत्स्वितायेव अदा कर
रहले ह  हियाँ हम कहे लगी चाहबइ कि हमन्हीं के (स्टेज के) सजावट बहुत
खराब हलइ  एकरा में आउ एकर पहिलौका नाटक में आउ दोसरौकन में भी अपने अपन
कल्पना से अधिक भरथिन बनिस्बत कि जे आँख से देखऽ हथिन  पिछलौका देवाल के
जगह कोय प्रकार के दरी चाहे घोड़ा के कपड़ा तानल हइ बगल में कउनो प्रकार के
खराब परदा लगल हइ  बामा बगल कुच्छो समान नयँ हलइ ओहे से पटरा के बिछौना
देखाय दे हलइ लेकिन दर्शक लोग आग्रही नयँ हलइ आउ वास्तविकता के अपन कल्पना
से पूरा कर ले हलइ विशेष करके ई कारण से कि कैदी लोग ई मामला में बहुत
सक्षम हइ - बाग बतावल गेलइ त एकरा बागे समझहो कमरा त कमरा झोपड़ी त
झोपड़ी - कोय बात नयँ जादे औपचारिकता के कुच्छो जरूरत नयँ हइ  सिरोत्किन
एगो देहाती नवयुवती के वेष में बहुत प्यारा लगऽ हइ  कैदी लोग के बीच धीमे
स्वर में कइएक प्रशंसोक्ति सुनाय दे हइ  चक्कीवला अपन काम खतम करऽ हइ हैट
ले हइ चाभुक ले हइ घरवली भिर आवऽ हइ आउ ओकरा इशारा से समझावऽ हइ कि ओकरा
जाय के हइ लेकिन अगर ओकर अनुपस्थिति में ऊ केकरो स्वागत करतइ त  आउ ऊ
चाभुक देखावऽ हइ  घरवली सुन्नऽ हइ आउ सिर हिलावऽ हइ  ई चाभुक शायद
ओकरा लगी बहुत जानल-पछानल हइ - ई औरत अपन मरदाना के पीछू गुलछर्रा उड़ावऽ हइ
 मरदाना चल जा हइ  जइसीं ऊ दरवाजा के आड़ हो जा हइ कि ऊ ओकरा पीछू से अपन
मुक्का उसाहऽ हइ  लेकिन अइकी दरवाजा पर दस्तक होवऽ हइ दरवाजा खुल्लऽ हइ
आउ फेर से पड़ोसी नजर आवऽ हइ ओहो चक्कीवला हइ कफ़्तान में एगो दढ़ियल मुझीक
(देहाती/ किसान)  ओकर हाथ में उपहार हइ - एगो लाल रूमाल  औरतिया हँस्सऽ
हइ लेकिन जइसीं पड़ोसी ओकरा आलिंगन करे लगी चाहऽ हइ कि दरवाजा पर फेर से
दस्तक  काहाँ जाल जाय  ऊ ओकरा फुरती से टेबुल के निच्चे नुका दे हइ आउ
खुद फेर से सुतरी काटे (बनावे) में लग जा हइ  आवऽ हइ दोसरा प्रेमी - ई एगो
क्लर्क हइ फौजी वेष में  अभी तक मूक अभिनय ठीक-ठाक चल रहले हल हाव-भाव
बिन कोय गलती के सही हलइ  ई तात्कालिक अभिनेता सब के ध्यान में रखला पर
अचरज भी हो सकऽ हलइ आउ अनिच्छापूर्वक विचार दिमाग में आ सकऽ हलइ - केतना
शक्ति आउ प्रतिभा हमन्हीं के रूस में कभी-कभी बेकार में नष्ट हो जा हइ जेल
में आउ दुख-तकलीफ में  लेकिन ऊ कैदी जे क्लर्क के भूमिका अदा कइलकइ शायद
कभी प्रांतीय चाहे घरेलू थियेटर में हलइ आउ ओकरा लगऽ हलइ कि हमन्हीं के
अभिनेता एक-एक करके सब्भे समझ नयँ पावऽ हइ कि ओकन्हीं की कर रहले ह आउ
स्टेज पर जइसे चल्ले के चाही ओइसे नयँ चल्लऽ हइ  आउ अइकी ऊ अइसे अभिनय करऽ
हइ जइसन कि कहल जा हइ प्राचीन काल में थियेटर में अभिजात नायक #### अभिनय करते जा हलइ - लम्मा डेग भरऽ हइ आउ दोसरा गोड़ बिन हिलइले
अचानक रुक जा हइ पूरा देह आउ सिर पीछू मुँहें मोड़ ले हइ चारो तरफ घमंड से
नजर दौड़ावऽ हइ आउ फेर दोसरा डेग बढ़ावऽ हइ  अगर अइसन चाल अभिजात अभिनेता
में हास्यास्पद हलइ त फौजी क्लर्क में हास्यजनक दृश्य में आउ जादे
हास्यास्पद हलइ  लेकिन हमन्हीं के पब्लिक के सोचना हलइ कि शायद हियाँ
परी अइसीं होवे के चाही आउ लम्बू क्लर्क के लम्मा डेग के निष्पादित #### #### के रूप में स्वीकार कर लेलकइ बिन कोय आलोचना के 
मोसकिल से क्लर्क स्टेज के बीच पहुँच पइले हल कि एक तुरी आउ दस्तक सुनाय
देलकइ - मालकिन फेर से हलचल में आ गेलइ  क्लर्क के काहाँ रक्खल जाय 
संदूक में काहेकि खुल्लल हइ  क्लर्क सरकके संदूक में चल जा हइ आउ औरतिया
ओकर ढक्कन बन कर दे हइ  अबरी एगो विशिष्ट अतिथि आवऽ हइ सेहो प्रेमी हइ
लेकिन विशेष प्रकार के  ई एगो ब्राह्मण हइ आउ अपन पोशाक में भी 
दुर्निवार हँसी दर्शक लोग के बीच सुनाय पड़ऽ हइ  ब्राह्मण के भूमिका
कोश्किन करऽ हइ आउ उत्तम अभिनय करऽ हइ  ऊ ब्राह्मण नियन लगवो करऽ हइ 
हाव-भाव से ऊ अपन प्रेम के पूर्ण रूप से अभिव्यक्त करऽ हइ  ऊ अपन हाथ आकाश
दने उठावऽ हइ फेर ओकरा अपन छाती पर रक्खऽ हइ अपन दिल पर लेकिन जइसीं
ओकरा अपन भावना के दर्शावे के मौका मिललइ कि दरवाजा पर जोर के प्रहार
सुनाय दे हइ  प्रहार से सुनाय पड़ऽ हइ कि ऊ मकान मालिक हइ  भयभीत घरवली
अपन आपा खो दे हइ ब्राह्मण एन्ने-ओन्ने होवे लगऽ हइ आउ नुकावे लगी
प्रार्थना करे लगऽ हइ  फुरती से ऊ ओकरा अलमारी के पीछू रख दे हइ आउ खुद
दरवाजा खोले लगी भूलके लपकल अपन सुतरी काटे के काम में लग जा हइ आउ सुतरी
काटऽ हइ सुतरी काटऽ हइ अपन मरदाना के दरवाजा पर के दस्तक पर कोय ध्यान
बिन देले भय से सुतरी के ऐंठते जे ओकर हाथ में हइए नयँ हइ आउ डेरा के
घुमावऽ हइ जेकरा वस्तुतः फर्श पर से उठावे लगी भूल गेले हल  सिरोत्किन ई
भय के बहुत निम्मन से आउ सफलतापूर्वक अभिनय कइलकइ  लेकिन मालिक गोड़ से
धक्का देके दरवजवा के खोल ले हइ आउ चाभुक के साथ अपन घरवली भिर आवऽ हइ  ऊ
सब कुछ नोटिस कर लेलके हल आउ जासूसी कइलके हल आउ सीधे ओकरा अँगुरी से
देखावऽ हइ कि ओकरा भिर तीन गो नुक्कल हइ  तब ऊ नुक्कल सब के खोजऽ हइ 
खोजला पर सबसे पहिले ओकरा पड़ोसी मिल्लऽ हइ जेकरा ऊ मुकियाके कमरा से बाहर
करऽ हइ  डेरगूह क्लर्क भागे लगी चहलकइ सिर से ढक्कन के उपरे कर देलकइ आउ
जेकरा से ऊ खुद्दे अपन चेहरा देखा देलकइ  मालिक ओकरा चाभुक से पिट्टऽ हइ
आउ अबरी प्रेमी क्लर्क बिलकुल अनभिजात तरीका से #### #### उछले
लगऽ हइ  अब ब्राह्मण रह जा हइ मालिक ओकरा देर तक ढूँढ़ऽ हइ आखिरकार
अलमारी के पीछू कोना में पावऽ हइ आदरपूर्वक ओकरा नमस्कार करऽ हइ आउ दाढ़ी
पकड़के घींचले-घींचले स्टेज के बिच्चे में लावऽ हइ  ब्राह्मण खुद के बचावे
के प्रयास करऽ हइ चिल्ला हइ - अभिशप्त अभिशप्त  (मूक अभिनय में
एकमात्र बोलल शब्द) लेकिन मरद नयँ सुन्नऽ हइ आउ ओकरा अपने तरह से दछना
(दक्षिणा) दे हइ  घरवली ई देखके कि मामला अब ओकरा तक पहुँच जइतइ सुतरी
आउ डेरा फेंक दे हइ आउ कमरा से भाग जा हइ सुतरी काटे लगी प्रयुक्त स्टूल
जमीन पर उलट जा हइ कैदी लोग ठहाका मारऽ हइ  अली हमरा दने बिन देखले हमर
हथवा पकड़के हिलइते चिल्ला हइ - देखहो  ब्राह्मण ब्राह्मण  - आउ खुद ऊ
हँसी बरदास नयँ कर पावऽ हइ  परदा गिरऽ हइ  दोसरा दृश्य शुरू होवऽ हइ
लेकिन सब्भे दृश्य के वर्णन करे के जरूरत नयँ  आउ दू-तीन (दृश्य) हलइ 
ऊ सब्भे हास्यजनक आउ वास्तव में विनोदपूर्ण हलइ  अगर कैदी लोग खुद्दे ऊ सब
के नयँ लिखलके हल त कम से कम हरेक में ओकन्हीं अपन खुद के हिस्सा घुसेड़
देलके हल  लगभग हरेक अभिनेता अपना तरफ से तात्कालिक रूप से कुछ न कुछ
घुसेड़ऽ हलइ ओहे से अगलौका सँझियन के एक्के आउ ओहे अभिनेता एक्के आउ ओहे
भूमिका कुछ दोसरा तरह से अदा करऽ हलइ  अगला मूक अभिनय जे अनूठा प्रकृति
के हलइ बैले #### नृत्य के साथ समाप्त होलइ  एगो लाश के दफनावल जा
रहले हल  ब्राह्मण अपन कइएक सहायक के साथ ताबूत पर तरह-तरह के
मंत्रोच्चारण करऽ हइ लेकिन कोय फयदा नयँ होवऽ हइ  आखिरकार अवाज सुनाय दे
हइ - सूर्यास्त हो रहले ह मरल अदमी जीवित हो जा हइ आउ सब कोय आनंद से
नच्चे लगऽ हइ  ब्राह्मण भी मरलका अदमिया के साथ नच्चऽ हइ आउ बिलकुल विशेष
ढंग से नच्चऽ हइ ब्राह्मण रीति के अनुसार  आउ एकरे साथ थियेटर समाप्त हो
जा हइ अगला साँझ तक  हमन्हीं के सब लोग तितर-बितर हो जइते जा हइ - खुश
संतुष्ट अभिनेता लोग के प्रशंसा करऽ हइ सर्जेंट के धन्यवाद दे हइ 
झगड़ा-उगड़ा नयँ सुनाय दे हइ  सब कोय कइसूँ असाधारण रूप से संतुष्ट हइ
हियाँ तक कि मानूँ भाग्यशाली हइ आउ हमेशे नियन नयँ सुत्तऽ हइ बल्कि लगभग
शांति से - आउ अइसन काहे हो सकऽ हइ अपने के की लगऽ हइ  आउ तइयो ई हमर
कल्पना के सपना नयँ हइ  ई सत्य हइ वास्तविकता हइ ई गरीब लोग के खाली
थोड़े पल लगी स्वच्छंद रूप से रहे देल गेलइ दोसर सामान्य लोग नियन खुशी
मनावे लगी बल्कि एक्के घंटा लगी कारागार से भिन्न जीवन जीए लगी - आउ अदमी
नैतिक रूप से बदल जा हइ चाहे ई कुच्छे मिनट खातिर काहे नयँ होवइ  लेकिन
अभी देर रात हो चुकले ह  हम संयोगवश चौंक जा हिअइ आउ हमर नीन खुल जा हइ -
बुढ़उ अभियो तक स्टोव पर प्रार्थना कर रहले ह आउ सुबहे तक प्रार्थना करते
रहतइ अली शांति से हमर बगली में सुत्तल हइ  हमरा आद पड़ऽ हइ कि सुतहूँ
घड़ी तक ऊ हँसिए रहले हल थियेटर के बारे अपन भइवन से गपशप करते आउ ओकर
शांत बचकाना चेहरा में अनजाने हम खो जा हिअइ  धीरे-धीरे हमरा सब कुछ आद
पड़ते जा हइ - पिछला दिन उत्सव ई पूरा महिन्ना  भय से हम सिर उठावऽ
हिअइ आउ छो दमड़ी के जेल के मोमबत्ती के कंपायमान धुँधला प्रकाश में अपन
सुत्तल साथी सब पर नजर फेरऽ हिअइ  हम ओकन्हीं के पीयर चेहरा दने तक्कऽ
हिअइ ओकन्हीं के दयनीय बिछावन दने पूरा ई बिलकुल नंगा आउ कंगाल दने - हम
ध्यान से देखऽ हिअइ - आउ जइसे हमरा खुद के आश्वस्त करे के मन करऽ हइ कि ई
सब कुछ कुरूप सपना जारी नयँ हइ बल्कि वास्तविक सच्चाई हइ  लेकिन ई सच हइ
- अइकी केकरो कराह सुनाय पड़ऽ हइ कोय तो मोसकिल से अपन हाथ हिलइलकइ आउ ओकर
बेड़ी खनखनइलइ  दोसरा नीन में चौंक उठलइ आउ बोले लगलइ आउ बाबा स्टोव पर
सब्भे पारंपरिक ईसाई खातिर प्रार्थना कर रहला ह आउ उनकर शांतिपूर्ण
मृदु लंबा ईश्वर यीशु क्राइस्ट हमन्हीं पर दया करऽ   सुनाय दे हइ 
हमेशे लगी हम हियाँ नयँ हकूँ बल्कि कुच्छे साल तलक  हम सोचऽ ही आउ फेर
से सिर तकिया पर टिका दे ही  #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### ******* पहिला
भाग समाप्त ******* #### सूची पिछला अगला #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### अनुसूची में सम्मिलित करने हेतु विचाराधीन अन्य ३८ #### #### 0 #### #### #### #### #### #### /* #### #### */ #### #### #### #### #### #### #### #### #### #### #### #### #### कालापानी(साइबेरिया में जेल के जिनगी)भाग-१ अध्याय-१0:
क्रिस्मस के छुट्टीआखिरकार छुट्टी आ गेलइ  क्रिस्मस के पूर्वसंध्या पर भी
कैदी लोग काम लगी लगभग नयँ निकसते गेलइ  कुछ लोग सिलाई के दोकान पर कुछ
वर्कशॉप में गेते गेलइ बाकी लोग खाली भिन्न-भिन्न तरह के काम खातिर भेजल
गेलइ आउ हलाँकि कहीं निश्चित काम में लगावल गेलइ लेकिन लगभग सब्भे एक-एक
करके चाहे दल में तुरतम्मे जेल में वापिस आ गेते गेलइ आउ दुपहर के भोजन
के बाद कोय जेल से बाहर नयँ गेलइ  आउ सुबहो में अधिकतर कैदी लोग अपन-अपन
काम से बाहर गेले हल आउ सरकारी (जेल के) काम से नयँ - कुछ लोग दारू के
तस्करी के मामले में दौड़धूप करे आउ कुछ अधिक औडर करे लगी त कुछ लोग अपन
परिचित दोस्त (औरत आउ मरद) से मिल्ले लगी चाहे उत्सव लगी पहिले ओकन्हीं
खातिर कइल काम के पइसा के उगाही लगी बकलूशिन आउ नाटक मंचन में भाग लेवे
वलन कुछ परिचित लोग से भेंट करे लगी खास करके अफसर लोग के नौकर सब से आउ
आवश्यक वरदी लावे खातिर  कुछ लोग चिंताशील आउ बेचैन मुद्रा में गेते गेलइ
खाली ई कारण से कि दोसरो लोग बेचैन आउ चिंताशील हलइ आउ हलाँकि कुछ लोग
के मसलन कहूँ से पइसा मिल्ले के कोय आधार नयँ हलइ लेकिन ओकन्हीं अइसे
देखाय दे रहले हल मानूँ ओकन्हिंयों के केकरो हीं से पइसा मिलतइ एक शब्द
में सब कोय के मानूँ प्रत्याशा हलइ कि बिहान कुछ तो परिवर्तन आउ कुछ तो
असाधारण होतइ  साँझ तक अपंग लोग जेकन्हीं के कैदी सब बजार भेजलके हल अपन
साथ कइएक तरह के खाद्य पदार्थ लेके अइते गेलइ - बीफ़ दुधपिलुआ #### हंस भी  कैदी लोग में से कइएक आउ अइसनो जे बहुत मितव्ययी
हलइ आउ खरचा करे में सवधानी बरतऽ हलइ सालो भर अपन कोपेक बचइलके हल
ओकन्हिंयों अइसन दिन लगी अपन गेंठी खोलना आउ उचित ढंग से उपवास तोड़े के
उत्सव मनाना फर्ज समझलकइ [१]  दोसरा दिन कैदी लोग के असली अविच्छेद्य
उत्सव हलइ जे कानून द्वारा औपचारिक रूप से अनुमोदित हलइ  ई दिन के कैदी
लोग के काम पर बाहर नयँ भेजल जा सकऽ हलइ आउ अइसन दिन साल में कुल्लम तीन
गो हलइ  आउ आखिरकार केऽ जानऽ हइ अइसनका दिन अइला पर केतना आदगार ई सब
समाजच्युत लोग के दिल में हिल्ले लगले होत  बड़गो उत्सव के दिन सामान्य लोग
के मानस पर तीव्र छाप छोड़ऽ हइ बचपने से शुरू करके अइसन दिन ओकन्हीं के
कठोर श्रम से आराम के दिन होवऽ हइ परिवार के लोग के साथ-साथ एकत्र बितावे
के दिन  जेल में ओकन्हीं के कष्ट आउ उदासी के साथहीं आद कइल जा सकऽ हलइ 
उत्सवपूर्ण दिन के प्रति आदर एक तरह से औपचारिक अनुष्ठान में बदल गेले हल
कइएक लोग दारू पी-पाके रंगरेली मना रहले हल सब्भे कोय गंभीर हलइ आउ मानूँ
कोय काम में व्यस्त हलइ हलाँकि कइएक लोग के पास लगभग कुछ काम नयँ हलइ
लेकिन निकम्मा आउ रंगरेली मनावे वलन खुद में एक तरह के अहमियत के बरकरार
रक्खे के प्रयास कर रहले हल  हँसी पर मानूँ मनाही हलइ  सामान्य मनोदशा
(मूड) एक प्रकार के अत्यौपचारिकता आउ अतिसंवेदनशील असहनशीलता के सीमा तक
पहुँच जा हलइ आउ कोय ई सामान्य मनोदशा के भंग करऽ हलइ बल्कि ई अनजानहूँ
में काहे नयँ होवइ त ओकरा पर चिल्लाहट आउ गारी-गल्लम के साथ लगाम लगा देते
जा हलइ आउ ओकरा पर अइसे गोस्सा करऽ हलइ मानूँ एकरा ठीक उत्सव के ही अनादर
समझते जा हलइ  कैदी सब के ई मनोदशा विलक्षण हलइ भावस्पर्शी भी  ई महान
दिवस लगी जन्मजात श्रद्धा के अतिरिक्त कैदी अचेतन रूप से अनुभव करऽ हलइ
कि ऊ ई उत्सव के मनावे से मानूँ पूरे संसार के साथ संपर्क में हइ कि ऊ
बिलकुल शायद समाजच्युत नयँ हइ नष्ट होल नयँ हइ समाज से बिलकुल कट्टल
अकेल्ले नयँ हइ कि जेलवो में ओइसने हइ जइसन कि बाकी लोग के साथ  ओकन्हीं
ई बात के अनुभव करऽ हलइ ई दृष्टिगोचर हलइ आउ समझ में आवऽ हलइ अकीम अकीमिच
भी उत्सव लगी बहुत तैयारी कर रहले हल  ओकरा लगी कोय पारिवारिक आदगारी नयँ
हलइ काहेकि ऊ एगो अनजान घर में अनाथ के रूप में पलले-बढ़ले हल आउ लगभग पनरह
साल के उमर से कठोर श्रम करते आ रहले हल ओकर जिनगी में कोय विशेष खुशी भी
नयँ हलइ काहेकि अपन सारी जिनगी नियमित रूप से एक्के तरह से गुजरलके हल
अपन प्रदिष्ट #### कर्तव्य से बाल भर भी विचलित नयँ होवे के भय से
 ऊ विशेष धार्मिक भी नयँ हलइ काहेकि शिष्टाचारिता शायद ओकरा में बाकी
सब ओकर मानवीय प्रतिभा आउ गुण सब्भे भाव आउ कामना खराब आउ अच्छा के निगल
गेले हल  ई सब के फलस्वरूप ऊ उत्सव के दिन मनावे के तैयारी कर रहले हल
बिन कोय भाग-दौड़ के बिन कोय चिंता-फिकिर के दुखदायी आउ बिलकुल अनुपयोगी
आदगारी से बिन विचलित होले आउ शांत नियमित शिष्टाचारिता के साथ जे ठीक
ओतने हलइ जेतना कर्तव्य आउ एक्के तुरी हमेशे लगी प्रदिष्ट #### #### के पूरा करे लगी आवश्यक हलइ  आउ ऊ जादे सोच-विचार
करना पसीन नयँ करऽ हलइ  तथ्य के अर्थ लगऽ हलइ कभियो ओकर दिमाग में नयँ
घुस्सऽ हलइ लेकिन एक तुरी नियम-कानून ओकरा निर्दिष्ट कर देल गेलइ कि ऊ
एकरा धार्मिक परिशुद्धता #### #### तक पूरा करऽ हलइ  अगर ओकरा
दोसरे दिन बिलकुल विपरीत करे लगी आज्ञा देल जइते हल त ऊ एकरा ओतने
आज्ञाकारिता आउ सावधानी से करते हल जइसे कि ऊ ठीक उलटा एक दिन पहिले कइलके
हल  एक तुरी जिनगी में खाली एक्के तुरी ऊ अपन दिमाग के अनुसार जीए के
प्रयास कइलके हल - आउ जेल में पड़ गेले हल  ई सबक ओकरा लगी बेकार नयँ गेलइ
 आउ हलाँकि ओकर भाग्य में ई बद्दल नयँ हलइ कि ऊ बल्कि कभियो समझ पावइ कि
ओकर की दोष हलइ लेकिन तइयो ई अपन घटना से ऊ एगो उद्धारक (हितकारी) नियम के
निष्कर्ष पर पहुँचलइ - कभियो आउ कउनो परिस्थिति में अपन मस्तिष्क से
तर्क-वितर्क करे के नयँ काहेकि तर्क करना ओकर मस्तिष्क के काम नयँ हइ
जइसन कि कैदी लोग आपस में अभिव्यक्त करते जा हलइ  अनुष्ठान के प्रति आँख
मूनके निष्ठावान ऊ उत्सव लगी अपन दुधपिलुआ सूअर पर भी जेकरा काशा (दलिया
लपसी) से भरऽ हलइ आउ ओकरा झौंसऽ हलइ (अपन हाथ से काहेकि ऊ झौंसे लगी जानऽ
हलइ) एक प्रकार से पूर्वाभासी श्रद्धा #### #### से देखऽ
हलइ जइसे ई कोय सामान्य दुधपिलुआ सूअर नयँ हलइ जेकरा खरदल आउ झौंसल जा
सकऽ हलइ बल्कि एक प्रकार के विशेष उत्सव वला हलइ  शायद ऊ बचपने से ई दिन
पर टेबुल पर दुधपिलुआ सूअर के देखे के आदी हो गेले हल आउ एकरा से ऊ
निष्कर्ष पर अइले हल कि अइसन दिन पर दुधपिलुआ सूअर आवश्यक हइ आउ हमरा
पक्का विश्वास हइ कि अगर ऊ ई दिन पर एक्को तुरी दुधपिलुआ सूअर के मांस के
स्वाद नयँ लेते हल त ओकर अंतःकरण में जिनगी भर कोय प्रकार के अपन कर्तव्य
नयँ निबाहे के मलाल रहते हल  उत्सव के पहिले-पहिले तक ऊ अपन पुरनका जैकेट
आउ पतलून में एन्ने-ओन्ने जा हलइ हलाँकि निम्मन से रफू कइल (पेउँद लगावल)
लेकिन तइयो बिलकुल जीर्ण-शीर्ण रहऽ हलइ  अब मालूम पड़लइ कि पोशाक के नयका
सूट जे ओकरा चार महिन्ना पहिलहीं देल गेले हल ऊ सवधानी से अपन संदूकड़ी
में संजोगले हलइ आउ ओकरा छूवो नयँ करऽ हलइ - ई मुसकान भरल विचार से कि ऊ
ओकरा उत्सव के अवसर पर खुशी-खुशी पहिले तुरी पेन्हतइ  आउ ओइसीं ऊ कइलकइ 
सँझिए से ऊ अपन नयका सूट बाहर निकसलकइ एकर तह खोललकइ #### निरीक्षण
कइलकइ ब्रश करके साफ कइलकइ फूँक मारके धूरी-गर्दा हटइलकइ आउ ई सब कुछ
ठीक-ठाक करके एकरा पेन्हके पहिले जाँच कइलकइ  लगलइ कि सूट बिलकुल फिट
होवऽ हइ सब कुछ बहुत संतोषजनक हलइ उपरे तक बोताम लगइला पर देह में बिलकुल
टाइट बइठऽ हलइ कालर गत्ता (कार्डबोर्ड) नियन ठुड्डी के उपरे टेकले हलइ
कमर में भी कइसनो वरदी नियन टाइट हलइ आउ अकीम अकीमिच खुशी से मुसकइलइ आउ
बिन बाँकापन के ऊ एगो छोटकुन्ना दर्पण बिजुन नयँ मुड़लइ जेकरा अपन हाथ से
फुरसत के समय में किनारा में सोना के कलई चिपकइलके हल  खाली एक हुक जैकेट
के कालर में मानूँ ठीक जगह नयँ प्रतीत होलइ  एकरा नोटिस कइला पर अकीम
अकीमिच हुक के बदले के फैसला कइलकइ बदल देलकइ फेर से पेन्हके जाँच कइलकइ
आउ अब बिलकुल ठीक लगलइ  तब ऊ सब कुछ पहिलहीं नियन तह कर देलकइ आउ चैन के
साँस लेके संदूकड़ी में कल तक लगी रख देलकइ  ओकर सिर संतोषजनक रूप से मूँड़ल
हलइ लेकिन खुद के ध्यानपूर्वक दर्पण में देखला पर ऊ नोटिस कइलकइ कि ओकर
सिर बिलकुल चिकना नयँ हलइ मोसकिल से देखाय देवे वला कुछ केश रह गेले हल
आउ ऊ तुरतम्मे मेजर हियाँ गेलइ ताकि बिलकुल ठीक-ठाक से आउ नियम के अनुसार
सिर मुँड़वा सकइ  आउ हलाँकि अकीम अकीमिच के बिहान कोय निरीक्षण नयँ करते
हल लेकिन खाली अपन अंतःकरण के शांति लगी अपन सिर मुँड़वइलकइ ताकि ऊ अइसन
दिन लगी अपन कर्तव्य के पूरा कर सकइ  बटन स्कंधिका #### आउ कालर
पट्टी के प्रति ओकर श्रद्धा बचपने से एगो अशंकनीय कर्तव्य के रूप में ओकर
मस्तिष्क में अमिट छाप अंकित हो गेले हल आउ हृदय में - सौंदर्य के एगो
उच्चतम श्रेणी के प्रतिमा के रूप में जे एगो सदाचारी व्यक्ति प्राप्त कर
सकऽ हइ  सब कुछ ठीक-ठाक करके जेल के एगो वरिष्ठ कैदी के हैसियत से ऊ
पुआल के अंदर लावे के औडर देलकइ आउ फर्श पर एकरा बिछावल गेल बखत ध्यान से
निगरानी कइलकइ  एहे बात दोसरो बैरक में हलइ  मालूम नयँ कि काहे लगी
लेकिन क्रिस्मस में हमेशे हमन्हीं के बैरक में पुआल बिछावल जा हलइ [२] 
बाद में अपन सब परिश्रम के समाप्त करके अकीम अकीमिच भगमान के प्रार्थना
कइलकइ अपन बिछौना पर पड़ गेलइ आउ तुरतम्मे बुतरू नियन गहरा नीन में सुत
गेलइ ताकि सबेरे यथासंभव जल्दी उठ सकइ  लेकिन बाकी सब कैदी भी ओइसीं
कइलकइ  सब्भे बैरक में सामान्य दिन के अपेक्षा बहुत पहिलहीं सुत्ते चल
गेलइ  साँझ के सामान्य काम सब छोड़ देल गेलइ मयदान के कोय चर्चा नयँ हलइ 
सब कोय के कल्हे के सुबह के इंतजार हलइ  आखिरकार ई आ गेलइ  भोरगरहीं दिन
के उजाला फैले के पहिलहीं जइसीं ढोल बजलइ बैरक सब खुल गेलइ आउ कैदी लोग
के गिनती करे खातिर अंदर आल ड्यूटी पर के सर्जेंट सब कोय के उत्सव के बधाई
देलकइ ओकन्हिंयों ओकरा ओइसीं जवाब देते गेलइ मित्रभाव आउ सहृदयता से
उत्तर देते गेलइ  जल्दी-जल्दी प्रार्थना करके अकीम अकीमिच आउ दोसर कइएक
लोग जेकर अपन-अपन हंस आउ दुधपिलुआ सूअर भनसाघर में हलइ तेजी से देखे लगी
रवाना हो गेते गेलइ कि ओकरा साथ की कइल जा रहले ह कइसे ओकरा झौंसल जा
रहले ह काहाँ पर कउची हइ इत्यादि  हमन्हीं के बैरक के हिम आउ बरफ चिपकल
छोटकुन्ना खिड़की से अन्हेरा से होके सुबह के उजेला होवे के पहिलहीं जला
देवल गेल दुन्नु भनसाघर में के सब्भे छो चूल्हा में आग दहक रहले हल 
प्रांगण से होके अन्हेरे में कैदी लोग अपन अधकटिया फ़रकोट पेन्हले चाहे
कन्हा पे डालले दौड़धूप कर रहले हल ई सब्भे भनसाघर तरफ जाब करऽ हलइ 
लेकिन कुछ हलाँकि बहुत कम लोग (दारू खातिर) भठियारा हीं भी हो अइले हल 
ई लोग बहुत अधीर हलइ  सामान्य रूप से सब कोय नम्रतापूर्वक शांति से आउ
कइसूँ असामान्य शिष्टाचार से व्यवहार कइलकइ  अकसर नियन न कोय गारी-गल्लम
सुनाय दे हलइ आउ न लड़ाय-झगड़ा  सब कोय समझऽ हलइ कि ई दिन बड़गो आउ उत्सव
महान हइ अइसनो हलइ जे दोसरो बैरक में भेंट देते गेलइ अपन कउनो दोस-मोहिम
के  कुछ तो दोस्ती के माहौल लग रहले हल  प्रसंगवश हम उल्लेख करऽ हिअइ कि
कैदी लोग के बीच दोस्ती लगभग बिलकुल नयँ देखे में आवऽ हलइ हम सामान्य रूप
के बात नयँ कर रहलिए ह - ई मानल बात हइ - बल्कि विशेष रूप से जब एगो कोय
कैदी दोसरा से दोस्ती कर लेलकइ  अइसन हमन्हीं हीं बिलकुल नयँ हलइ आउ ई
एगो महत्त्वपूर्ण बात हइ - अइसन स्वतंत्र संसार में नयँ होवऽ हइ  हमन्हीं
हीं साधारणतः सब कोय एक दोसरा के साथ बहुत विरले अपवाद के साथ निर्मम आउ
शुष्क व्यवहार करते जा हलइ आउ ई एक प्रकार के औपचारिक मनोवृत्ति एक्के
तुरी हमेशे लगी स्वीकृत आउ स्थापित होल हलइ  हमहूँ बैरक से बाहर निकसलिअइ
लगभग उजेला होवे लगले हल तरिंगन धुंधला हो रहले हल एगो पतरा तुषारीय भाफ
उपरे उठ रहले हल  भनसाघर के चिमनी से धूम्र स्तंभ निकस रहले हल  हमरा
सामने भेंट हो गेल कुछ कैदी खुद्दे अपन मन से आउ प्रेम से हमरा उत्सव के
अभिनंदन कइलकइ  हम धन्यवाद कइलिअइ आउ ओइसीं जवाब देलिअइ  ओकन्हीं में से
अइसनो हलइ जे अभी तक ई पूरे महिन्ने हमरा साथ एक्को शब्द नयँ बोलले हल 
ठीक भनसाघर बिजुन मिलिट्री विभाग के एगो कैदी हमरा भिर आ पहुँचलइ जे अपन
कन्हा पर भेड़ के खाल के कोट डालले हलइ  ऊ आधा प्रांगण से हीं हमरा देख
लेलके हल आउ चिल्लाके हमरा से बोललइ - अलिक्सांद्र पित्रोविच 
अलिक्सांद्र पित्रोविच  ऊ जल्दीबाजी में दौड़ल भनसाघर दने अइलइ  हम रुक
गेलिअइ आउ ओकरा लगी इंतजार करे लगलिअइ  ई एगो नौजवान छोकरा हलइ गोल
चेहरा आँख में शांत मुद्रा सबके साथ बहुत अल्पभाषी आउ जे हमरा साथ जेल
आवे के समय से एक्को शब्द तक नयँ बोलले हल आउ हमरा पर कउनो ध्यान नयँ देलके
हल हमरा एहो नयँ मालूम हलइ कि ओकर की नाम हइ  ऊ हमरा भिर हँफते अइलइ आउ
ठीक हमरा सामने आके रुक गेलइ हमरा तरफ एक प्रकार के मूक लेकिन साथे-साथ
परमानंदित मुसकान के साथ देखते अपने के की चाही  बिन कोय अचरज के ओकरा
हम पुछलिअइ ई देखके कि ऊ हमरा सामने खड़ी हइ मुसका रहले ह आँख फाड़के
हमरा तरफ देख रहले ह लेकिन कोय बात नयँ शुरू करब करऽ हइ की चाही उत्सव
हइ  ऊ बड़बड़इलइ आउ खुद अंदाज लगाके कि ओकरा कुछ बोले के नयँ हइ हमरा
छोड़ देलकइ आउ लपकके भनसाघर में चल गेलइ प्रसंगवश हम हियाँ उल्लेख करऽ
हिअइ कि एकर बादो हमन्हीं बीच कभियो कुछ लेना-देना नयँ रहलइ आउ हमर जेल
छोड़े तक भी हमन्हीं बीच एक दोसरा से लगभग एक्को शब्द आदान-प्रदान नयँ होलइ
 भनसाघर में धधकइत चूल्हा के नगीच भाग-दौड़ आउ धक्कम-धुक्की चल रहले हल
पूरा भीड़-भाड़  हरेक कोय अपन सर-समान पर नजर रखले हलइ स्त्र्यापकी [३] जेल
के भोजन तैयार करे लगले हल काहेकि ई दिन के खाना जल्दी शुरू होवऽ हलइ 
लेकिन अभी खाय लगी चालू नयँ कइलके हल हलाँकि कुछ लोग चाहते हल लेकिन दोसर
लोग के सामने मर्यादा बनइले हलइ  पुरोहित के इंतजार हलइ आउ ओकर भेंट के
बादे उपवास तोड़े के आशा कइल जा सकऽ हलइ  ई दौरान अभियो उजेला नयँ हो पइले
हल कि जेल के गेट के पीछू रसोइया के पुकारे के कार्पोरल के चीख सुनाय पड़लइ
- पोवरोव  [४]  ई चीख लगभग हरेक मिनट पर सुनाय दे हलइ आउ लगभग दू घंटा
तक जारी रहलइ  भनसाघर से रसोइया लोग के बोलावल जा हलइ कि शहर के सब्भे
कोना से लावल गेल उपहार स्वीकार करइ  ई असाधारण मात्रा में लावल जा हलइ -
कलाची रोटी पनीर केक चरबीदार केक मालपूआ (पैनकेक) आउ अइसने-अइसने दोसर
पकवान  हमरा विश्वास हइ कि पूरे शहर के व्यापारी (मध्यम चाहे निम्न
वर्गीय) के घर के एक्को गृहिणी नयँ होतइ जे अभागल आउ कैदी लोग के ई महान
उत्सव के बधाई देवे लगी अपन पावरोटी नयँ भेजवइलके हल  उपहार शानदार हलइ -
शुद्धतम आटा के फैंसी पावरोटी बड़गो मात्रा में भेजल  बहुत साधारण उपहार
भी हलइ - कोय तरह के बहुत सस्ता छोटकुन्ना कलाच आउ दूगो कइसनो कार चरबीदार
केक लगभग खट्टा क्रीम से चपोतल - ई अंतिम बचत से एगो गरीब के भेजल गरीब
कैदी लगी उपहार हलइ  सब कुछ समान कृतज्ञता से स्वीकार कइल जा हलइ उपहार
आउ उपहारकर्ता में बिन कोय अंतर कइले  स्वीकार करे वला कैदी लोग अपन-अपन
टोपी उतार लेते जा हलइ आदरपूर्वक झुक जा हलइ उत्सव के बधाई दे हलइ आउ
उपहार के भनसाघर में लेके चल जा हलइ  उपहार में प्राप्त पावरोटी के जब
अंभार लग जा हलइ त हरेक बैरक के वरिष्ठ कैदी के बोलावल जा हलइ आउ ओकन्हीं
सब कुछ के बैरक के अनुसार बराबर-बराबर हिस्सा में बाँट दे हलइ  कोय
वाद-विवाद नयँ हलइ नयँ कोय गारी-गल्लम काम ईमानदारी से कइल जा हलइ
बराबर-बराबर  जे कुछ हमन्हीं के बैरक में अइलइ ऊ हमन्हीं बीच बाँट देवल
गेलइ बाँटे के काम अकीम अकीमिच आउ एगो आउ दोसर कैदी कइलकइ अपन हाथ से
बँटलकइ आउ अपना हाथ से हरेक के देलकइ  जरिक्को सनी एतराज नयँ हलइ केकरो
से लेश भर द्वेष नयँ सब कोय संतुष्ट हलइ कोय शक्को नयँ हो सकऽ हलइ कि
उपहार के छिपा लेल चाहे बराबर-बराबर नयँ बाँटल गेले होत  भनसाघर के सब
काम के निपटाके अकीम अकीमिच अपन नयका पोशाक से सज्जित होवे में लगलइ पूरा
सजावट आउ ठाट-बाट के साथ पेन्हलकइ एक-एक करके सब्भे बोताम लगइलकइ आउ
पोशाक से सज्जित होके तुरतम्मे अपन वास्तविक प्रार्थना चालू कइलकइ  ऊ काफी
देर तक प्रार्थना कइलकइ  कइएक कैदी अधिकतर वइसगर लोग पहिलहीं से खड़ी-खड़ी
प्रार्थना कर रहले हल  कमती उमर के (लड़कन लोग) जादे देरी प्रार्थना नयँ
करऽ हलइ - जादे से जादे उठते बखत उत्सव के दौरान भी क्रॉस कर लेते जा हलइ
 प्रार्थना कर लेला के बाद अकीम अकीमिच हमरा भिर अइलइ आउ कुछ भव्यता से
हमरा लगी उत्सव के शुभेच्छा प्रकट कइलकइ  हम तुरते ओकरा चाय पर आमंत्रित
कइलिअइ आउ ऊ हमरा अपन दुधपिलुआ सूअर के मांस खाय लगी  थोड़हीं देर बाद
हमरा भिर पित्रोव दौड़ल अइलइ शुभेच्छा देवे लगी  ऊ शायद पी लेलके हल आउ
हलाँकि दौड़ते-दौड़ते हँफे लगले हल लेकिन जादे कुछ नयँ बोललइ बल्कि खाली
हमरा सामने थोड़े देरी खड़ी रहलइ - कुछ तो प्रत्याशा करते आउ जल्दीए हमरा भिर
से भनसाघर चल गेलइ  ई दौरान मिलिट्री बैरक में पादरी के स्वागत के तैयारी
चल रहले हल  ई बैरक ओइसे नयँ सजावल गेले हल जइसे कि बाकी सब - ओकरा में
पटरा के बिछौना देवाल से सटले रक्खल गेले हल नयँ कि कमरा के बिच्चे में
जइसन कि दोसर सब्भे बैरक में ओहे से जेल में ई एकमात्र कमरा हलइ जेकरा
में बीच वला हिस्सा खाली हलइ  शायद ई अइसे सजावल हलइ ताकि ओकरा में जरूरत
के बखत कैदी लोग के जामा कइल जा सकइ  कमरा के बीच में एगो छोटगर टेबुल
रक्खल हलइ जेकरा एगो साफ-सुथरा तौलिया से ढँक देल गेले हल ओकरा पर एगो
प्रतिमा रक्खल हलइ आउ एगो लैंप जलावल हलइ  आखिरकार पादरी क्रॉस आउ पवित्र
जल के साथ अइलइ  प्रतिमा के पास कुछ देर प्रार्थना करके आउ गायन करके ऊ
कैदी लोग बिजुन खड़ी हो गेलइ आउ सब्भे क्रॉस भिर आके सच्चा आदर के साथ
चुंबन करे लगलइ  फेर पादरी सब्भे बैरक के चक्कर लगइलकइ आउ ओकरा में पवित्र
जल छिड़कलकइ  भनसाघर में ऊ हमन्हीं के जेल के पावरोटी के प्रशंसा कइलकइ जे
अपन स्वाद लगी पूरे शहर में मशहूर हलइ आउ कैदी लोग तुरतम्मे ओकरा लगी दूगो
ताजा आउ अभी-अभी सेंकल पावरोटी भेजे लगी चहलकइ आउ ओकरा पहुँचावे लगी एगो
अपंग के तुरतम्मे इस्तेमाल कइल गेलइ  क्रॉस के जेतना श्रद्धा से स्वागत
कइल गेले हल ओतने श्रद्धा से बाहर ले जाल जाय घड़ी भी साथ-साथ गेते गेलइ
आउ तब लगभग तुरतम्मे मेजर आउ कमांडर पहुँचते गेलइ  हमन्हीं हीं कमांडर के
पसीन कइल जा हलइ आउ आदर भी देल जा हलइ  ऊ मेजर के साथ सब्भे बैरक के चक्कर
लगइलकइ सब कोय के उत्सव के शुभेच्छा देलकइ भनसाघर में भेंट देलकइ आउ जेल
के बंदागोभी के शोरबा के स्वाद लेलकइ  शोरबा उत्तम हलइ ई शुभ दिन पर हरेक
कैदी के लगभग एक पौंड बीफ़ देल गेलइ  एकरा अलावे बाजरा के दलिया (मोटा
दर्रल आउ पकावल) हलइ जेकरा में मक्खन उदारतापूर्वक डालल गेले हल  कमांडर
के बिदा करके मेजर खाना शुरू करे के आदेश देलकइ  कैदी लोग प्रयास कर रहले
हल कि ओकर नजर से दूर रहइ  हमन्हीं हीं ओकर चश्मा के अंदर से द्वेषपूर्ण
दृष्टि के पसीन नयँ कर रहते जा हलइ जेकरा से ऊ अभी दहिने-बामे देखब करऽ
हलइ कि कहीं कोय अराजकता मिल जाय कउनो दोषी से पाला पड़ जाय  खाना चालू
हो गेलइ  अकीम अकीमिच के दुधपिलुआ सूअर बहुत निम्मन से झौंसल हलइ  आउ
अइकी हम समझा नयँ सकऽ हिअइ कि कइसे ई होलइ - मेजर के गेला के तुरते बाद
एहे कोय पाँच मिनट बाद पता लगलइ कि असाधारण रूप से कइएक लोग दारू पीके
तर्र हइ जबकि पाँचे मिनट पहिले सब कोय लगभग बिलकुल नीसा में नयँ हलइ 
कइएक चेहरा लाल होते आउ चमकते देखाय देलकइ बलालायका दृष्टिगोचर होलइ 
नटघुरना पोलिस्तानी वायलिन के साथ कोय रंगरेली मनावे वला के पीछू-पीछू जा
रहले हल जेकरा एक दिन लगी भाड़ा पर लेल गेले हल आउ ओकरा लगी मनोहारी नृत्य
के धुन छेड़ रहले हल  बातचीत आउ अधिकाधिक मादक आउ कोलाहलपूर्ण होते जा रहले
हल  लेकिन खाना-पीना बिन कोय हंगामा के समाप्त हो गेलइ  सब कोय रज-गज के
खइलकइ  कइएक बुढ़वन आउ वइसगर (अधेड़ उमर वलन) लोग तुरतम्मे सुत्ते लगी रवाना
हो गेलइ ओहे अकीम अकीमिच भी कइलकइ जेकर शायद मान्यता हलइ कि कोय बड़गर
उत्सव के बखत दुपहर के भोजन के बाद सुत्ते के चाही  स्तारोदुब्ये प्राचीन
आस्था वला #### बुजुर्ग थोड़े सनी झपकी ले लेला के बाद स्टोव पर
चढ़ गेलइ अपन किताब खोललकइ आउ बहुत देर रात तक प्रार्थना करते रहलइ
प्रार्थना में लगभग बिन कोय रुकावट के  ओकरा लज्जा दने देखना कष्टकारी
हलइ जइसन कि ऊ सामान्यतः कैदी लोग के रंगरेली के बारे बोलऽ हलइ  सब्भे
चेर्केश #### ड्योढ़ी पर बइठल हलइ आउ कौतूहल से आउ साथे-साथ कुछ
घृणा से पीके धुत्त लोग दने देखब करऽ हलइ  हमरा नुर्रा से भेंट हो गेलइ -
यामान यामान  ऊ हमरा से कहलकइ पावन क्रोध के साथ सिर हिलइते - ओह
यामान  अल्ला क्रोधित होतइ  इसाय फ़ोमिच हठपूर्वक आउ अभिमान से अपन कोना
में मोमबत्ती जललइलकइ आउ अपन काम करे लगलइ स्पष्टतः ई देखइते कि ओकरा लगी
ई उत्सव के कोय मतलब नयँ हइ  कोय-कोय कोनमन में मयदान शुरू कर देते गेलइ 
ओकन्हीं के अपंग लोग से भय नयँ हलइ लेकिन कइसनो हालत में सर्जेंट के तरफ
से जे खुद्दे ई सब बात के अनदेखी करे के प्रयास कर रहले हल सवधानी के रूप
में पहरेदार रख लेते गेले हल  ड्यूटी पर के अफसर कोय तीन तुरी ई पूरे दिन
में हुलकी मालके हल  लेकिन पियक्कड़ लोग नुक जा हलइ ओकरा आवे घड़ी मयदान के
दूर कर लेल जा हलइ आउ ऊ खुद्दे लगऽ हलइ कि छोटगर-छोटकर #### पर ध्यान नयँ देवे के निश्चय कर लेलके हल  ई दिन के पियक्कड़
अदमी के छोटगर अव्यवस्था मानल जा हलइ  धीरे-धीरे लोग ढीला होवे लगलइ 
लड़ाय-झगड़ा भी चालू हो गेलइ  तइयो बहुत अधिक भाग अभी पीयल नयँ हलइ आउ नीसा
में धुत्त होल अदमी के देखभाल करे वला बहुत हलइ  लेकिन रंगरेली मनावे वला
बेहिसाब पी रहले हल  गाज़िन जीत रहले हल  ऊ आत्म-संतुष्टि के मुद्रा में
अपन पटरा के बिछौना के पास इतरइते एन्ने-ओन्ने घुम रहले हल जेकर निच्चे
निडर होके दारू स्थानांतरित कर लेलके हल जेकरा ऊ समय से पहिलहीं बैरक के
पिछुआनी में गुप्त जगह में ऊ बरफ तरे संजोगके रखले हलइ आउ गाहक सब के अपना
तरफ अइते देखके धूर्ततापूर्वक मंद-मंद मुसका रहले हल  ऊ खुद नीसा में नयँ
हलइ आउ एक्को बून नयँ पिलके हल  ओकर मंशा उत्सव के बाद रंगरेली मनावे के
हलइ आउ पहिले ओकरा कैदी लोग के जेभी से सब्भे पइसा खाली करवा लेवे के हलइ
 बैरक में गीत सुनाय पड़ रहले हल  लेकिन नीसा अब भावशून्यता के हद तक
स्तंभित हो चुकले हल आउ गीत से आँसू तक जादे दूरी नयँ हलइ  कइएक कैदी
अपन-अपन बलालाइका के साथ आउ भेड़ के खाल के कोट कन्हा पर डालले
एन्ने-ओन्ने घुम-फिर रहले हल आउ भव्य मुद्रा में (बलालाइका आउ गिटार के)
तार छेड़ रहले हल  विशेष विभाग में आठ लोग के समूहगान (कोरस ) चालू होलइ 
ओकन्हीं बलालाइका आउ गिटार के धुन के साथ निम्मन से गा रहले हल  कुछ हीं
लोग शुद्ध लोकगीत गाब करऽ हलइ  हमरा एक्के गो आद पड़ऽ हइ जे शानदार ढंग से
गावल गेले हल –कल साँझ के हम नवयुवती भोज में गेलूँ हल आउ हियाँ हम ई गीत
के एगो नयका रूपांतर सुनलिअइ जेकरा से हमरा पहिले पाला नयँ पड़ल हल  गीत
के अंत में कुछ पंक्ति जोड़ देवल गेले हल -हमर नवयुवती के घर साफ कइल गेलइ
चम्मच धोलिअइबंदागोभी के शोरबा उँड़ेल देलिअइदरवाजा के चौखट धोलिअइपकौड़ी
तललिअइ ओकन्हीं अधिकतर हमन्हीं हीं के (अर्थात् रूस के) तथाकथित कैदी
गीत गावऽ हलइ लेकिन सब्भे मशहूर  ऊ सब में एगो - एक तुरी के बात हइ 
- हास्यजनक हलइ जेकरा में ई बात के वर्णन हलइ कि कइसे पहिले एगो अदमी मौज
में हलइ आउ अजादी से मालिक के समान जी रहले हल लेकिन अभी ऊ जेल में पड़
गेलइ  वर्णन हलइ कि कइसे ऊ ब्लाँमाँज के शैम्पेन के साथ #### -
(फ्रेंच) एगो मिठगर डेज़र्ट] स्वादिष्ट बनावऽ हलइ लेकिन अभी –दे हइ
बंदागोभी हमरा पानी के साथआउ हम खा हिअइ कि हमर कान तड़तड़ा हइ  एगो बहुत
मशहूर (गीत) भी प्रचलन में हलइ -बचपन में हम रहऽ हलिअइ बिलकुल मनमौजीआउ हलइ
हमर अपन कपिताल (पइसा) कपिताल तो हम बचपने में खो देलिअइ आउ अनिच्छा से
जीए लगी पड़ गेलिअइ पाला में इत्यादि  खाली हमन्हीं हीं कपिताल नयँ
उच्चारण करऽ हलइ बल्कि कोपिताल कपिताल के कोपित् (बचत करना) से
व्युत्पन्न मानके गमगीन गीत भी गइते जा हलइ  एगो तो बिलकुल शुद्ध कारागार
के गीत जेहो लगऽ हइ कि मशहूर हलइ –आकाश में प्रभात के किरण चमके लगऽ
हइत ढोल सुबह के बज्जऽ हइवृद्ध जन गेट खोलऽ हइ मुंशी हाजिरी लेवे लगी
आवऽ हइ हमन्हीं देवाल के पीछू देखाय नयँ दे हिअइकि कइसे हमन्हीं हियाँ
जीयऽ हिअइभगमान आकाशीय सृष्टिकर्ता हमन्हीं साथ हइहमन्हीं हियों नयँ
नष्ट होबइ इत्यादि  दोसरका आउ अधिक विषादजनक गीत हलइ हलाँकि उत्तम लय के
हलइ जे शायद कोय निर्वासित द्वारा रचल गेले हल मधुर आउ यथेष्ट अशुद्ध
शब्द के साथ  ओकरा में से कुछ पंक्ति हमरा अभी आद हइ –नयँ जइतइ नजर हमर ऊ
देश पर कभीजाहाँ हमर जनम होलइबिन दोष के कष्ट झेले के हमेशे लगी दंड के
भागी होलिअइ छत पर गरुड़ उल्लू घुघुअइतइजंगल तक अवाज गुँजतइदिल कराहे
लगतइ उदास हो जइतइलेकिन हम हुआँ नयँ जा पइबइ ई गीत हमन्हीं हीं अकसर
गावल जा हलइ लेकिन समूह गायन #### के रूप में नयँ बल्कि एकल #### में  कोय अपन फुरसत के बखत बैरक के ड्योढ़ी पर चल जाय बइठ जाय
सोचइ अपन गाल के हाथ के सहारे टिका देइ आउ एकरा उच्च कृत्रिम स्वर #### में गावे लगइ  सुनबहो आउ कइसूँ तोर हृदय विदीर्ण हो जइतो 
हमन्हीं बीच कुछ लोग के गला बहुत सुंदर हलइ  एहे दौरान गोधूलिवेला शुरू
होवे लगलइ नशाखोरी आउ रंगरेली के बीच उदासी विषाद आउ मदहोशी दर्दनाक रूप
से दृष्टिगोचर हो रहले हल  एक घंटा पहिले जे हँस रहले हल ऊ सीमा के बाहर
पी लेला के बाद अब कहीं तो सुबकब करऽ हलइ  दोसर कुछ लोग दू तुरी झगड़ियो
चुकले हल  तेसर कुछ लोग पीयर आउ मोसकिल से अपन गोड़ पर खड़ी होवे लायक
बैरक-बैरक टगते-टुगते घुमते लड़े-झगड़े लगले हल  अइसनकन लोग जेकन्हीं पीयल
हालत में आवेशपूर्ण व्यवहार नयँ करऽ हलइ व्यर्थ के दोस्त लोग के खोज रहले
हल ताकि ओकन्हीं के सामने दिल खोलके बात कर सकइ आउ अपन पीयल हालत के दुख
रो-रोके उँड़ेल के रख देइ  ई सब गरीब लोग खुशी मनावे लगी चाहऽ हलइ महान
उत्सव के समय खुशी-खुशी गुजारे लगी - आउ हे भगमान  केतना कष्टकारी आउ
उदासी भरल ई लगभग हरेक कोय लगी दिन हलइ  हरेक कोय एकरा अइसे गुजार देलकइ
जइसे कोय प्रत्याशा में ठगा गेल होवे  पित्रोव दू तुरी हमरा भिर दौड़ल अइलइ
 ऊ दिन भर बहुत कम्मे-कम्मे पिलकइ आउ लगभग बिलकुल नयँ नीसा में हलइ 
लेकिन ऊ सबसे अंतिम घड़ी तक कुछ के तो इंतजार कर रहले हल कि पक्का ऊ होतइ
कुछ तो असाधारण उत्सवपूर्ण खुशी भरल  हलाँकि ओहो एकरा बारे कुछ नयँ
बोललइ लेकिन ओकर आँख में ई बात दृष्टिगोचर हो रहले हल  ऊ बिन कोय थकावट
के एक बैरक से दोसरा बैरक के चक्कर लगाब करऽ हलइ  लेकिन अइसन कुछ विशेष
नयँ होलइ आउ ओकरा कुछ नयँ देखे में अइलइ सिवाय नीसाखोरी नीसा के अर्थहीन
अपशब्द आउ नीसा के चलते दिमाग के भावशून्यता  सिरोत्किन भी नयका लाल कमीज
में बैरक से बैरक भटक रहले हल सुंदर नहाल-धोवल आउ शांत आउ बुतरू नियन
मानूँ कुछ तो प्रत्याशा कर रहले हल  धीरे-धीरे बैरक में स्थिति असह्य आउ
घृणास्पद हो रहले हल  वास्तव में बहुत कुछ हास्यजनक हलइ लेकिन हम कइसूँ
उदास अनुभव कर रहलिए हल आउ ओकन्हीं सब्भे पर हमरा तरस आ रहले हल ओकन्हीं
बीच हमरा तकलीफदेह आउ दमघोंटू लग रहले हल  आउ अइकी दू गो कैदी आपस में
विवाद कर रहले ह कि कउन केकरा अपन खरचा से खिलइतइ-पिलइतइ  स्पष्टतः
ओकन्हीं बहुत देरे से विवाद करब करऽ हइ आउ एकरा पहिले दुन्नु लड़बो कइलके हल
 एगो के खास करके दोसरा के विरुद्ध कोय तो लम्मा समय के गुर्रह ####  ओकर शिकायत हइ हकलइते बोलऽ हइ आउ ई साबित करे के प्रयास करऽ हइ कि
ऊ ओकरा साथ बेईमानी कइलकइ - भेड़ के खाल के कोय अधकटिया कोट बेच देल गेले
हल कभी तो कोय तो पइसा नुका लेवल गेले हल पिछले साल #### के दौरान  एकरा अलावे कुछ दोसरो बात हलइ  दोषारोपण करे वला
- उँचगर आउ हट्ठा-कट्ठा छोकरा हइ समझदार शांत लेकिन जब नीसा में रहऽ हइ
- त दोस्ती करे आउ अपन शोक ओकरा सामने उँड़ेल देवे के प्रयास करऽ हइ  ऊ
बुरा-भला सुनावऽ हइ आउ अपन दावा पेश करऽ हइ मानूँ अपन प्रतिद्वंद्वी से
बाद में आउ अधिक दृढ़ शांति के इच्छा हइ  दोसरा - मोटगर गठीला नटगर गोल
चेहरा वला धूर्त आउ चालबाज हइ  ऊ शायद अपन साथी के अपेक्षा जादे पी लेलके
हल लेकिन नीसा में थोड़हीं सनी हलइ  ऊ चरित्रवान हइ आउ धनवान के रूप में
मशहूर हइ लेकिन ओकरा कोय कारणवश अभी अपन जोशीला दोस्त के गोस्सा नयँ
देलाना लाभदायक हइ आउ ऊ ओकरा कलाली वला #### हीं लेके जा हइ दोस्त
ई बात पर जोर दे हइ कि ओकरा अपन पइसा से अपन साथी के पिलावे के चाही आउ ई
ओकर फर्ज हइ अगर तूँ ईमानदार अदमी हकहीं  कलाली वला खरीदार लगी कुछ आदर
के साथ आउ जोशीला दोस्त के जरी नफरत के साथ काहेकि ऊ अपन पइसा के नयँ पीये
वला हइ बल्कि ओकरा पिलावल जाय वला हइ दारू लावऽ हइ आउ गिलास में ढारऽ हइ
नयँ स्तेपका ई तोरा करे के चाही जोशीला दोस्त बोलऽ हइ ई देखते कि ऊ
जीत गेले ह काहेकि ई तोर फर्ज हउ हम तो तोरा लगी अपन जीभ में घट्ठा
नयँ डाले वला हिअउ  स्तेपका जवाब दे हइ नयँ स्तेपका ई वकवास हउ
पहिलौका जोर दे हइ कलाली वला हीं से गिलास लेते काहेकि तूँ हमर पइसा
धारऽ हीं तोरा लाज-गरान नयँ हउ आउ तोरा हीं आँख तो तोर नयँ हउ बल्कि उधार
लेल हउ  नीच स्तेपका एहे तूँ हकँऽ एक्के शब्द नीच काहे लगी पिनपिनाब
करऽ हीं दारू छलका देलहीं  तोर स्वागत कइल जा रहलो ह आउ देल जा रहलो ह त
पी  कलाली वला जोशीला दोस्त पर चिल्ला हइ तोरा लगी हम बिहान तक खड़ी नयँ
रहबउ हम पी लेबउ चिल्ला हीं काहे लगी  क्रिस्मस उत्सव के शुभेच्छा
स्तेपान दोरोफ़ेयिच  गिलास अपन हाथ में सँभालले ऊ आदरपूर्वक आउ जरी झुकके
स्तेपका के संबोधित कइलकइ जेकरा आधे मिनट पहिले नीच कहलके हल  सो साल तक
स्वस्थ रह आउ जे बीत गेलउ ओकर गिनती मत कर  ऊ पिलकइ गला साफ कइलकइ आउ
अपन मुँह पोंछ लेलकइ  पहिले भाय लोग हम बहुत दारू चढ़ा ले हलिअइ ऊ
गंभीर अकड़ के साथ टिप्पणी कइलकइ मानूँ सबके संबोधित करते आउ कोय विशेष
व्यक्ति के नयँ लेकिन अभी तो जानऽ हो हमर उमर हो चलले ह  धन्यवाद
स्तेपान दोरोफ़ेयिच  धन्यवाद के जरूरत नयँ तइयो हम तोरा से कहबउ
स्तेपका आउ एकरा अलावे कि तूँ हमरा सामने बड़गो नीच नियन हरक्कत करऽ हीं
हम तोरा से कहबउ आउ हम तोरा अइकी ए पियक्कड़ कहबउ सहनशक्ति खोवल
स्तेपका बीच में बोललइ सुन आउ हमर सब शब्द पर विचार कर - त अइकी पूरे
संसार के आधा-आधा कर देल जाव आधा संसार तोर आउ हमरा लगी आधा संसार  जो आउ
फेर हमरा अपन चेहरा मत दिखाव  हम ऊब गेलियो ह तोरा से त पइसवा हमरा
वापिस नयँ देम्हीं  अभी तोरा कइसन पइसा चाही पियक्कड़ अदमी ए ऊ
संसार में खुद देवे लगी अइम्हीं - लेकिन हम नयँ लेबउ  हमन्हीं के पइसा
मेहनत के कमाय हइ पसेना के कमाय के आउ हाथ-गोड़ में घट्ठा पड़ गेल कमाय के
 तोरा ऊ संसार में तूँ हमर पाँच कोपेक लगी तकलीफ झेले पड़तउ ओह शैतान
हीं जो अरे जाय लगी टिटकारी की पारऽ हीं अभी तक गाड़ी में जोतल नयँ हउ
अरे चल चल नीच कहीं के बदमाश कहीं के आउ फेर से गारी-गल्लम
चालू हो गेलइ पीए के पहिले के अपेक्षा आउ जादहीं आउ अइकी पटरा के बिछौना
पर अलगे-अलगे दूगो दोस्त बइठल हइ - एगो उँचगर मोटगर मांसल वास्तविक
कसाई चेहरा ओकर लाल हइ  ऊ लगभग कन रहले ह काहेकि ऊ बहुत मर्माविष्ट हइ 
दोसरा - कमजोर दुब्बर-पातर छरहरा लमगर नाक वला जेकरा से मानूँ कुछ तो
बून-बून टपकऽ हइ आउ छोटगर-छोटगर सूअर नियन आँख जमीन तरफ एकटक स्थिर हइ 
ई अदमी राजनीतिक आउ शिक्षित हइ कभी किरानी हलइ आउ अपन दोस्त के साथ जरी
घमंड से व्यवहार करऽ हइ जे ओकरा गुप्त रूप से बहुत अप्रिय लगऽ हइ 
ओकन्हीं दुन्नु दिन भर साथे दारू पिलकइ ऊ हमरा साथ अइसन साहस कइलकइ 
मांसल दोस्त चिल्ला हइ किरानी के सिर के अपन बामा बाँह से जोर से हिलइते
जेकरा से ऊ एकरा पकड़ले हलइ  साहस कइलकइ - मतलब प्रहार कइलकइ  मांसल
दोस्त जे खुद एगो सर्जेंट रहले हल गुप्त रूप से अपन दुबराल दोस्त से
ईर्ष्या करऽ हलइ आउ ओहे से ओकन्हीं दुन्नु एक दोसरा के सामने भाषा
सौष्ठव के प्रयोग के प्रदर्शन करऽ हइ  आउ हम तोरा कहऽ हिअउ कि तूहूँ सही
नयँ हकहीं  हठधर्मी से किरानी शुरू करऽ हइ दृढ़तापूर्वक ओकरा दने अपन
आँख नयँ उठइते आउ शान से जमीन दने एकटक देखते ऊ हमरा साथ अइसन साहस
कइलकइ सुन्नऽ हीं तूँ  दोस्त बात काटते बोलऽ हइ अपन प्रिय दोस्त के आउ
जादे खींचते  तूँहीं एगो अकेल्ले अब हमरा लगी ई पूरे दुनियाँ में रह
गेलहीं हँ सुन्नऽ हीं तूँ  ओहे से हम खाली एगो तोरे बोलऽ हिअउ - ऊ हमरा
साथ अइसन साहस कइलकइ  आउ हम तोरा फेर से कहऽ हिअउ - अइसन तुच्छ दलील
प्यारे दोस्त तोर दिमाग लगी खाली लज्जा के बात होतउ  क्षीण आउ नम्र स्वर
में किरानी एतराज करऽ हइ आउ बेहतर ई बात स्वीकार करहीं प्यारे दोस्त ई
पूरा नीसाखोरी तोरे अप्पन अस्थिरता के चलते हकउ मांसल दोस्त थोड़े सन
झटका से पीछू तरफ हटते जड़भाव से अपन पीयल आँख से आत्मसंतुष्ट नटघुरन
किरानी दने एकटक देखऽ हइ आउ अचानक बिलकुल अप्रत्याशित ढंग से पूरा जोर
लगाके अपन बड़गर मुक्का से किरानी के छोटका चेहरा पर प्रहार करऽ हइ  आउ
एकरे साथ दिन भर के दोस्ती के अंत हो जा हइ  प्यारा दोस्त बेहोश होके पटरा
के निच्चे लुढ़क जा हइ आउ अइकी प्रवेश करऽ हइ हमन्हीं के बैरक में विशेष
विभाग के एगो हमर परिचित एगो असीम भलमानुस आउ हँसमुख व्यक्ति समझदार बिन
कोय हानि पहुँचावे वला मजाकिया आउ देखे में असाधारण रूप से सीधा-सादा  ई
ओहे हइ जे हमर जेल में पहिलौका दिन भनसाघर में दुपहर के भोजन के बखत पूछ
रहले हल कि धनसेठ किसान काहाँ परी रहऽ हइ विश्वास देलइलकइ कि ऊ
महत्त्वाकांक्षी हइ आउ हमरा साथ चाह पिलके हल  ऊ कोय चालीस बरिस के हइ
ओकर निचला होंठ असाधारण रूप से मोटगर आउ नाक जादे मांसल आउ कटहा से भरल हइ
 ओकर हाथ में बलालाइका हइ जेकर ऊ बेपरवाही से तार छेड़ रहले ह  ओकर
पीछू-पीछू आ रहले हल मानूँ ओकर अनुचर असाधारण रूप से छोटगर कैदी बड़गर
माथा वला जेकरा बारे अभी तक हम बहुत कम जानऽ हलइ  लेकिन दोसरो कोय ओकरा
पर कोय ध्यान नयँ दे रहले हल  ऊ एक प्रकार के विचित्र अविश्वासी हमेशे
चुपचाप आउ गंभीर अदमी हलइ दर्जी के दोकान में काम करऽ हलइ आउ स्पष्टतः
अपन पृथक् जिनगी गुजारे आउ केकरो से कुछ संबंध नयँ रक्खे के प्रयास करऽ हलइ
 अभिए नीसा में धुत्त ऊ वर्लामोव के साथ छाया नियन चिपकल हलइ  ऊ भयंकर
उत्तेजना में ओकरा पिछुआऽ रहले हल हाथ लहरा रहले हल देवाल आउ पटरा के
बिछौनमन पर मुक्का मार रहले हल आउ लगभग कन रहले हल  वर्लामोव लगऽ हलइ
ओकरा पर कोय ध्यान नयँ देब करऽ हलइ मानूँ ऊ ओकर बगली में नयँ हलइ  ई
ध्यान देवे लायक बात हइ कि पहिले ई दुन्नु अदमी के एक दोसरा से कोय संबंध
नयँ हलइ ओकन्हीं बीच काम आउ चाल-चलन में कुच्छो समानता नयँ हलइ  आउ
ओकन्हीं दुन्नु अलग-अलग विभाग के हलइ आउ अलग-अलग बैरक में रहऽ हलइ  छोटका
कैदी के नाम हलइ - बुलकिन वर्लामोव हमरा देखके मंद-मंद मुसकइलइ  हम स्टोव
बिजुन अपन पटरा के बिछौना पर बइठल हलिअइ  ऊ हमरा भिर से थोड़े सन दूर खड़ी
हलइ कुछ तो सोचलकइ थोड़े डगमगइलइ आउ अनियमित कदम के साथ हमरा भिर अइलइ
कइसूँ पूरे शरीर के अकड़के झुकइते आउ जरी सुन तार छेड़ते आउ बूट से
हलके-हलके फर्श के थपथपइते संगीतात्मक धुन में बोललइ -गोल चेहरा वली गोर
चेहरा वलीगावऽ हइ बुलबुल नियनप्रेयसी हम्मरऊ चिक्कन गम्मन (गाउन)
मेंउत्तम सेट मेंबहुत सुंदर लगऽ हइ ई गीत लगलइ बुलकिन के बहुत
उत्तेजित कर देलकइ ऊ अपन हाथ लहरइलकइ आउ सबके संबोधित करते चिल्लाय लगलइ
– ई सब कुछ भाय लोग बिलकुल झूठ बोल रहले ह  एक्को शब्द ऊ सच नयँ बोलतो
सब कुछ झूठ बोलऽ हको बुजुर्ग अलिक्सांद्र पित्रोविच के  धूर्त हँसी के
साथ हमर आँख में आँख डालके वर्लामोव बोललइ आउ लगभग हमरा चुंबन लेवे लगी
बढ़लइ  ऊ जरी पीयल हलइ  अभिव्यक्ति बुजुर्ग फलना के  मतलब फलना के
हमर आदर पूरे साइबेरिया में सामान्य जनता द्वारा प्रयोग कइल जा हइ बल्कि
एकर संबंध बीस साल के व्यक्ति लगी काहे नयँ होवइ  बुजुर्ग शब्द कुछ तो
आदरसूचक हइ सम्मानसूचक चापलूसी सूचक भी की वर्लामोव की हाल-चाल हको 
कइसूँ दिन कट रहले ह  आउ जे कोय उत्सव के नाम पर खुश होवऽ हइ ऊ सुबहीं
से पीके धुत्त हो जा हइ अपने हमरा माफ करथिन  कुछ संगीतमय वाणी में
वर्लामोव बोललइ  बिलकुल झूठ बोलऽ हइ फेर से ऊ बिलकुल झूठ बोलऽ हइ 
बुकलिन चिल्लइलइ कोय प्रकार के उदासी में ऊ बिछौना पर मुक्का मारते 
लेकिन ऊ मानूँ ठान लेलके हल कि ओकरा पर जरिक्को ध्यान नयँ देतइ आउ एकरा
में असाधारण रूप से बहुत हास्योत्पादकता हलइ काहेकि बुलकिन वर्लामोव से
बिलकुल बिन कोय कारण सुबहे से चिपकल हलइ ई बात लगी कि वर्लामोव हमेशे झूठ
बोलऽ हइ जइसन कि ओकरा कोय कारणवश प्रतीत होवऽ हलइ  ऊ ओकर पीछू-पीछू भटक
रहले हल छाया नियन ओकर हरेक शब्द से चिपक रहले हल अपन हाथ घायल कर रहले
हल देवाल आउ बिछौना पर प्रहार कइला के चलते ओकरा से लगभग खून निकसे लगले
हल आउ कष्ट अनुभव करऽ हलइ स्पष्टतः ई धारणा से कष्ट अनुभव करऽ हलइ कि
वर्लामोव हमेशे झूठ बोलऽ हइ  अगर ओकर सिर में केश होते हल त ऊ ओकरा
शायद गम के मारे उखाड़ लेते हल  जइसे ऊ वर्लामोव के व्यवहार के जवाब देवे
के खुद पर जिमेवारी उठा लेलके हल जइसे वर्लामोव के सब्भे खामी ओकर अंतःकरण
के भार हलइ  लेकिन एहे तो बात हलइ कि ऊ (वर्लामोव) ओकरा तरफ देखवो नयँ
करऽ हलइ  हमेशे झूठ बोलऽ हइ हमेशे झूठ बोलऽ हइ हमेशे झूठ बोलऽ हइ  ओकर
एक्को शब्द के कोय मतलब नयँ रहऽ हइ  बुलकिन चिल्ला हलइ  लेकिन एकरा से
तोरा की मतलब हउ  कैदी लोग हँसते जवाब देलकइ हम अपने के अलिक्सांद्र
पित्रोविच बतावऽ हिअइ कि हम बहुत सुंदर हलिअइ आउ लड़कियन हमरा पर बहुत
फिदा हलइ  बिन कोय कारण के अचानक वर्लामोव शुरू कइलकइ झूठ बोलऽ हइ 
फेर झूठ बोलऽ हइ  एक प्रकार के चीख के साथ बुलकिन बीच में टोकऽ हइ कैदी
लोग ठहाका मारऽ हइ आउ हम ओकन्हीं के सामने इतरइअइ - हमरा पास लाल कमीज
रहइ आउ मखमली शरोवारी (ढीला-ढाला पैजामा) हम काउंट बुतिलकिन जइसन पड़ल
रहिअइ मतलब श्वेद #### जइसन पीयल एक शब्द में - जे कुछ पसीन करिअइ
झूठ बोलऽ हइ  बुलकिन दृढ़तापूर्वक पुष्टि करऽ हइ  आउ ऊ जमाना में
हमरा हीं बाऊ जी के दुमंजिला पत्थल के मकान हलइ  हूँ दुइए साल में हम दू
मंजिल के उड़ा देलिअइ आउ हमरा पास खाली बिन खंभा के दरवाजा रह गेलइ  पइसा
की हइ - कबूतर - उड़के अंदर आवऽ हइ आउ फेर से उड़के चल जा हइ झूठ  आउ
अधिक दृढ़तापूर्वक बुलकिन पुष्टि करऽ हइ त अइकी हम होश में आके हियाँ से
अपन रिश्तेदार लोग के अश्रुपूर्ण पत्र भेजलिअइ ई सोचके कि हमरा कुछ पइसा
भेजते जइता  काहेकि लोग के कहना हलइ कि हम अपन माता-पिता के विरुद्ध
गेलिए हल  अनादर कइलिअइ  अइकी पत्र भेजला अब सतमा साल बीत रहले ह  आउ
अभी तक कोय उत्तर नयँ मिललो  हँसते-हँसते हम पुछलिअइ हाँ नयँ अचानक
खुद हँसते आउ लगातार अपन नाक हमर चेहरा के नगीच लइते ऊ उत्तर देलकइ  आउ
हमर अलिक्सांद्र पित्रोविच हियाँ परी एगो प्रेमिका हइ तोहर 
प्रेमिका ओनुफ़्रियेव हाले में हमरा से बोललइ - हमर तो चेचक के दाग भरल
चेहरा वली हइ निम्मन नयँ हइ तइयो ओकरा पास बहुत सारा पोशाक हइ लेकिन तोर
तो सुत्थर हउ लेकिन कंगाल बोरिया लेले घुम्मऽ हउ त की वास्तव में ई
सही हको वास्तव में ऊ कंगाल हइ  ऊ उत्तर देलकइ आउ अश्रव्य हँसी में
हँस पड़लइ बैरक में भी लोग हँस पड़लइ  वस्तुतः सब कोय जानऽ हलइ कि कोय तो
कंगाल औरत के साथ ओकर संबंध हलइ आउ आधा साल में ओकरा कुल्लम दस कोपेक देलके
हल हूँ त एकरा से की होलइ  हम पुछलिअइ कइसूँ ओकरा से आखिर छुटकारा
पावे लगी ऊ चुप रहलइ मधुर दृष्टि से हमरा दने देखलकइ आउ कोमल स्वर में
बोललइ –त एहे कारण से की अपने आधा बोतल के अनुग्रह नयँ करथिन  हम तो
वस्तुतः अलिक्सांद्र पित्रोविच आझ खाली चाय पीके गुजरलिए ह पइसा
स्वीकार करते ऊ कोमल भाव से बात आगू बढ़इलकइ आउ हम एतना चाय गटक गेलिए ह
कि हमरा साँसो लेवे में दिक्कत होवऽ हइ आउ हमर पेटवा में अइसे छलक रहले ह
जइसे बोतलवा में जब ऊ पइसा ले रहले हल त एहे दौरान बुलकिन के नैतिक
व्याकुलता लगऽ हलइ अंतिम सीमा तक पहुँच गेले हल  ऊ हताश अदमी नियन
अंगविक्षेप कर रहले हल आउ लगभग कन्ने-कन्ने के हालत में पहुँच गेले हल
सज्जन लोग  ऊ क्रोधावेश में पूरे बैरक के संबोधित करते चिल्लइलइ
देखते जाहो ओकरा तरफ  हमेशे झूठ बोलऽ हइ  ऊ चाहे जे कुछ बोलइ सब कुछ
सब कुछ सब कुछ खाली झूठ बोलऽ हइ लेकिन एकरा से तोरा की मतलब हउ  ओकर
क्रोध पर अचंभित होके सब कैदी ओकरा तरफ चिल्ला हइ बेवकूफ अदमी हम ओकरा
झूठ नयँ बोले देबइ  अपन आँख चमकइते आउ पटरा के बिछौना पर पूरा जोर लगाके
प्रहार करते बुलकिन चिल्ला हइ हम ई नयँ चाहऽ हिअइ कि ऊ झूठ बोलइ सब
कोय ठठाके हँस्सऽ हइ  वर्लामोव पइसा ले हइ आदर से हमरा दने झुक्कऽ हइ आउ
मुँह बनइते बैरक से लपकल रवाना हो जा हइ जाहिर हइ कलाली दने  आउ हियाँ
परी लगऽ हइ ऊ पहिले तुरी बुलकिन दने ध्यान दे हइ अच्छऽ चल चल  चौखट
भिर रुकते ऊ ओकरा से बोलऽ हइ जइसे ऊ ओकरा लगी कोय बात के वास्तव में जरूरत
हलइ  ए छड़ी के मूठ  ऊ घृणापूर्वक ओकरा से बोलऽ हइ व्यथित बुलकिन के
आगू जाय दे हइ आउ फेर से बलालाइका के तार छेड़े लगऽ हइ लेकिन ई घालमेल के
वर्णन काहे लगी कइल जाय  आखिरकार ई दमघोंटू दिन समाप्त हो जा हइ  कैदी
लोग पटरा के बिछौना पर गहरा नीन में सुत जइते जा हइ  नीन में ओकन्हीं आउ
जादहीं बोलऽ आउ बड़बड़ा हइ बनिस्बत आउ दोसर रात के  कहीं-कहीं लोग मयदान पर
बइठल हइ  लम्मा समय से प्रतीक्षित उत्सव गुजर गेलइ  बिहान फेर से दैनिक
जिनगी फेर से काम पर जाना  #### #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### सूची #### #### 0 #### #### #### #### #### #### /* #### #### */ #### #### #### #### #### #### #### #### #### #### #### #### #### कालापानी(साइबेरिया में जेल के जिनगी)भाग-१ अध्याय-९:
इसाय फ़ोमिच - स्नानघर - बकलूशिन के कहानीक्राइस्ट के जन्म के उत्सव
(अर्थात् क्रिसमस) नगीच आब करऽ हलइ  कैदी लोग एक तरह से धूम-धाम से एकर
इंतजार कर रहले हल आउ ओकन्हीं तरफ देखके हमहूँ कुछ तो असाधारण रूप से
इंतजार करे लगलिअइ  उत्सव के चार दिन पहिले हमन्हीं के स्नानगृह ले जाल
गेलइ  हमर समय में विशेष करके हमर शुरुआत के कुछ साल कैदी लोग के विरले
स्नानगृह ले जाल जा हलइ  सब कोय खुश हलइ आउ तैयारी शुरू कर देते गेलइ 
भोजन के बाद जाय के निश्चित कइल हलइ आउ भोजन के बाद कोय काम नयँ हलइ 
हमन्हीं के बैरक में से सबसे जादे खुश आउ दौड़-धूप कइले हलइ उत्तेजित इसाय
फ़ोमिच बुम्श्ताइन एगो यहूदी कैदी जेकरा बारे हम पहिलहीं चौठा अध्याय में
चर्चा कर चुकलिए ह  ओकरा पसीन हलइ सम्मोहन के हद तक बेहोशी के हद तक भाफ
स्नान करना आउ हरेक तुरी जब कभी अखने हमरा पुरनका आदगारी में जाय के अवसर
आवऽ हइ हमन्हीं के जेल के स्नान के बारे आद आवऽ हइ (जे अइसन महत्त्वपूर्ण
हइ कि एकरा बारे भुलाल नयँ जा सकऽ हइ) त परम सुखी आउ अविस्मरणीय जेल के
हमर साथी आउ बैरक के हमर पड़ोसी इसाय फ़ोमिच के चेहरा के तस्वीर हमरा सामने
तुरतम्मे सबसे पहिले उभरऽ हइ  हे भगमान ई अदमी कइसन हास्यजनक आउ अनोखा
हलइ  हम पहिलहीं ओकर रूप के बारे कुछ शब्द बता चुकलिए ह - उमर पचास बरिस
दुब्बर-पातर झुर्रीदार गाल आउ निरार पर अत्यंत भयंकर दागल छाप छरहरा
दुर्बल उज्जर चूजा नियन देह  ओकर चेहरा के भाव में सतत आउ अविचल
आत्मसंतुष्टि आउ परम आनंद देखाय दे हलइ  लगऽ हइ ओकरा कइसनो प्रकार के खेद
नयँ हलइ कि ऊ कठोर सश्रम कारावास में पड़ गेले ह  चूँकि ऊ जौहरी हलइ आउ
शहर में कोय जौहरी नयँ हलइ त ऊ अनवरत कुलीन लोग आउ प्राधिकारी लोग खातिर
खाली जौहरी के काम करऽ हलइ  तइयो ओकरा बल्कि कुच्छे लेकिन भुगतान करते जा
हलइ  ओकर हाथ तंग नयँ रहऽ हलइ बल्कि ठाठ से भी जीयऽ हलइ लेकिन ऊ पइसा
बचा ले हलइ आउ सब्भे कैदी के सूद पर पइसा दे हलइ  ओकरा पास अपन समोवार
निम्मन गद्दा कप डिनर-सेट (भोजन तैयार करे के पूरा सर-समान) हलइ  शहरी
यहूदी लोग ओकरा साथ अपन हेल-मेल आउ संरक्षण से वंचित नयँ कइले हलइ  हर
शनिवार के ऊ मार्गरक्षी के अधीन अपन शहरी प्रार्थना गृह जा हलइ (जेकर
कानूनी तौर पर अनुमति हलइ) आउ सुख-चैन से दिन काटऽ हलइ हलाँकि
अधीरतापूर्वक अपन बारह साल के जेल के अवधि पूरा करे के इंतजार कर रहले हल
ताकि ऊ शादी कर सकइ ओकरा में बिलकुल बचपना मूर्खता धूर्तता साहस
भोलापन भीरुता आत्मप्रशंसा आउ धृष्टता के हास्यजनक मिश्रण हलइ  हमरा बड़ी
विचित्र लगऽ हलइ कि कैदी लोग ओकरा पर बिलकुल नयँ हँस्सऽ हलइ हलाँकि खाली
मनोरंजन खातिर छोटगर-मोटगर मजाक करते जा हलइ  इसाय फ़ोमिच स्पष्टतः सब्भे
लगी विषयांतर #### आउ हमेशे के मनोरंजन के माध्यम हलइ  ऊ हमन्हीं
हीं एक्के गो हइ इसाय फ़ोमिच के स्पर्श नयँ करहो कैदी लोग बोलते जा हलइ
आउ इसाय फ़ोमिच हलाँकि समझऽ हलइ कि बात की हइ लेकिन उपरे-उपरे अपन
महत्त्व पर गौरवान्वित होवऽ हलइ कि कैदी सब के बहुत मनोरंजन होवऽ हइ  ऊ
बहुत अजीब ढंग से कातोर्गा (कठोर सश्रम कारावास) में अइले हल (हमरा आवे के
पहिलहीं लेकिन हमरा बतावल गेलइ)  अचानक एक तुरी साँझ के पहिले काम के
बाद जेल में अफवाह फैललइ कि एगो यहूदी के लावल गेले ह आउ कोर-द-गार्द
(गार्ड-हाउस) में ओकर हजामत कइल जा रहले ह आउ ऊ अभिए अंदर अइतइ  तखने जेल
में एक्को गो यहूदी नयँ हलइ  कैदी लोग ओकर अधीरता से इंतजार कर रहले हल आउ
जइसीं ऊ गेट से अंदर अइलइ तुरतम्मे ओकरा घेर लेते गेलइ  जेल के सर्जेंट
सिविल बैरक में लेके गेलइ आउ पटरा वला बिछौना पर ओकर जगह देखइलकइ  इसाय
फ़ोमिच के हाथ में एगो बोरी हलइ जेकरा में ओकरा देल गेल सरकारी समान के
साथ-साथ ओकर खुद के समान भी हलइ  ऊ बोरी निच्चे रख देलकइ पटरा पर चढ़लइ आउ
गोड़ मोड़-माड़के बइठ गेलइ बिन केकरो तरफ अपन नजर उठइले  ओकर चारो तरफ ठहाका
सुनाय देलकइ आउ साथ-साथ ओकर यहूदी कुल से संबंधित जेल के चुटकुला  अचानक
भीड़ के चीरते एगो नौजवान कैदी अइलइ जे अपन हाथ में बहुत पुरनका मैल-कुचैल
आउ फट्टल-चिट्टल गरमी में इस्तेमाल करे वला अपन पैजामा लेले हलइ जेकरा में
जेल के पैबंद #### लग्गल हलइ  ऊ इसाय फ़ोमिच भिर बइठ गेलइ आउ ओकर
कन्हा थपथपइलकइ अच्छऽ प्यारे दोस्त हम हियाँ छठा साल से तोर रस्ता देखब
करऽ हियो  अइकी देखऽ बहुत कुछ देबहो आउ ऊ ओकरा सामने लावल गुदड़ी के
पसार देलकइ इसाय फ़ोमिच जे जेल में प्रवेश कइला पर एतना सहमल हलइ कि हँसी
उड़ा रहल विकृत आउ भयंकर चेहरा वलन के ओकरा चारो तरफ से घेरले भीड़ के तरफ
अँखियो उठावे के साहस नयँ जुटा पइलके हल आउ भीरुता के चलते एक्को शब्द
मुँह से नयँ निकास पइलके हल अब गिरवी के माल देखके अचानक चौंक पड़लइ आउ ऊ
गुदड़ी पर तेजी से अँगुरी फेरे लगलइ  ओकरा रोशनी में उपरहूँ उठइलकइ  सब
कोय इंतजार कर रहले हल कि ऊ की कहतइ की चानी के एक रूबल तो शायद देबहो 
आउ एतना के तो ई हइए हइ  इसाय फ़ोमिच दने आँख मारते गिरवी देवे वला बात
जारी रखलकइ चानी के एक रूबल तो नयँ हाँ सात कोपेक दे सकऽ हियो त ई हलइ
पहिलौका शब्द जे जेल में इसाय फ़ोमिच के मुँह से निकसले हल  सब कोय
हँसते-हँसते लोट-पोट हो गेलइ सात  अच्छऽ बल्कि साते द तोर खुशी 
लेकिन देखऽ ई गिरवी के माल पर ध्यान रखिहऽ एकरा चलते तोरा अपन सिर से
जवाब देवे पड़तो सूद तीन कोपेक कुल मिलाके दस कोपेक बीच-बीच में रुकते
आउ काँपते स्वर में यहूदी बात जारी रखलकइ पइसा लगी हाथ के अपन जेभी में
घुसइते आउ सहमल दृष्टि से कैदी लोग तरफ नजर डालते  ऊ भयंकर रूप से भयभीत
हलइ लेकिन ओकरा धंधो करे के मन करब करऽ हलइ सालाना हइ की ई तीन कोपेक
सूद नयँ सालाना नयँ बल्कि मासिक तूँ तो कड़ा सूदखोर हकऽ यहूदी  आउ
तोर नाम की हको इसाय फ़ोमिच अच्छऽ इसाय फ़ोमिच तूँ तो हियाँ दूर तक
जइबऽ  अलविदा इसाय फ़ोमिच फेर से गिरवी (बंधक रेहन) के जाँच कइलकइ ओकरा
लपटलकइ आउ ओकरा सवधानी से अपन बोरी में रख लेलकइ जबकि कैदी लोग खिखिअइते
रहलइ ओकरा असल में सब कोय मानूँ पसीन करऽ हलइ आउ कोय भी ओकर दिल के ठेस
नयँ पहुँचावऽ हलइ हलाँकि लगभग सब कोय ओकर कर्जदार हलइ  ऊ खुद्दे द्वेषहीन
हलइ मुर्गी नियन आउ अपन प्रति सामान्य रूप से सहानुभूति देखके डींग भी
हाँकऽ हलइ लेकिन अइसन भोलापन वला हास्यास्पदता #### से कि ओकरा
तुरतम्मे ई बात लगी माफ कर देल जा हलइ  लूचका जे अपन जमाना में कइएक
यहूदी के बारे जानऽ हलइ अकसर ओकरा चिढ़ावऽ हलइ आउ कोय विद्वेष के कारण
नयँ बल्कि अइसीं मनोरंजन खातिर बिलकुल ओइसीं जइसे कुत्ता तोता
प्रशिक्षित जानवर आदि से दिल बहलावल जा हइ  इसाय फ़ोमिच ई बात निम्मन से
जानऽ हलइ (ओहे से) बिलकुल नयँ नराज होवऽ हलइ आउ मजाक के दक्षतापूर्वक
उत्तर दे हलइ ए यहूदी हम तो तोरा पिटम्मस करे जा रहलियो ह तूँ हमरा
पर एक तुरी प्रहार करम्हीं आउ हमरा तोरा पर दस तुरी इसाय फ़ोमिच अकड़के
जवाब दे हइ ए खाज-खुजली वला अभिशप्त खाज-खुजली होवइ त होवइ परवाह नयँ
ए नोचनी वला यहूदी अइसने सही परवाह नयँ  नोचनी रहलो से की हम धनी
हकिअइ हमरा पास पइसा हके तूँ क्राइस्ट के बेचलहीं कोय बात नयँ
शाबाश इसाय फ़ोमिच शाबाश  ओकरा स्पर्श नयँ करते जा हमन्हीं हीं ऊ
एक्के गो हका  कैदी लोग खिखिअइते हँस्सऽ हइ ए यहूदी तोरा फटका मिलतउ
आउ साइबेरिया चल जइमँऽ हम तो अइसीं साइबेरिया में हिअइ आउ दूर भेजल
जइतउ आउ की हुआँ भगमान हथिन हाँ ऊ तो हइए हथिन तब ठीक हइ न अगर
भगमान आउ पइसा होवइ त सगरो निम्मन होतइ शाबास इसाय फ़ोमिच देखाय दे
रहले ह कि केतना निम्मन इंसान हइ  चारो तरफ से लोग चिल्ला हइ आउ इसाय
फ़ोमिच हलाँकि देखऽ हइ कि ओकरे पर लोग हँस्सब करऽ हइ लेकिन खुद के हौसला
दे हइ सामान्य प्रशंसा ओकरा में स्पष्ट रूप से प्रसन्नता प्रदान करऽ हइ
आउ ऊ पूरे बैरक में सुनाय पड़े लायक अवाज में पतरा उच्च स्वर में गावे लगऽ
हइ - ला-ला-ला-ला-ला  - एक तरह के बेसुरा आउ हास्यास्पद तान एकमात्र
गीत बिन कोय शब्द के जे ऊ अपन पूरे जेल के अवधि के दौरान गइलकइ  बाद
में हमरा साथ आउ नगीच के परिचय मिलला पर ऊ हमरा शपथ के साथ विश्वास
देलइलकइ कि ई बिलकुल ओहे गीत आउ ठीक ओहे सुर हइ जे छो लाख यहूदी छोटगर
से लेके बड़गर तक लाल सागर पार करते बखत गइते जा हलइ [१] कि दुश्मन लोग
पर विजय प्राप्त होला पर हरेक यहूदी ई सुर में गावे लगी परंपरा से बन्हल हइ
हरेक शनिवार के पूर्वसंध्या के शुक्रवार के साँझ के दोसर बैरक के कैदी
लोग हमन्हीं के बैरक में जानबूझके अइते जा हलइ ई देखे लगी कि इसाय फ़ोमिच
अपन सैबथ #### विश्राम दिवस) कइसे मनावऽ हइ  इसाय फ़ोमिच एतना हद तक
भोलापन रूप से शेखीबाज आउ घमंडी हलइ कि ई सामान्य रूप के कौतूहल से ओकरा
आनंद भी मिल्लऽ हलइ  ऊ नियमनिष्ठता आउ देखावटी अहमियत के साथ कोना में अपन
छोटकुन्ना टेबुल के ढँक देइ किताब खोलइ दूगो मोमबत्ती जलावइ कुछ तो
रहस्यपूर्ण शब्द बड़बड़इते रिज़ा (ऊ एकरा रिझा उच्चारण करइ) पेन्हे लगइ  ई
एगो बहुरंगी ऊनी लबादा हलइ जेकरा सवधानी से अपन संदूक में रक्खऽ हलइ  ऊ
अपन दुन्नु हाथ में फीता लपेट ले हलइ आउ सिर में ठीक निरार पर पट्टा से
एगो डिबिया बान्ह ले हलइ अइसे कि लगइ कि इसाय फ़ोमिच के निरार से कोय
हास्यास्पद सींग उगले ह  ओकर बाद प्रार्थना चालू होबइ  एकरा ऊ पुनरावर्ती
आरोह-अवरोह सुर में #### पढ़इ चिल्लाय थुक्कइ चारो तरफ अपन सिर
घुमावइ वहशी आउ हास्यास्पद संकेत करइ  वस्तुतः ई सब कुछ प्रार्थना के
निर्दिष्ट संस्कार (विधान) हलइ आउ एकरा में कुच्छो हास्यजनक आउ विचित्र
नयँ हलइ लेकिन हास्यास्पद हलइ ऊ जे इसाय फ़ोमिच मानूँ जानबूझके हमन्हीं के
सामने अपन संस्कार के देखावा आउ ढोंग करऽ हलइ  अचानक हाथ से ऊ चेहरा ढँक
लेइ आउ सिसक-सिसकके पढ़े लगइ  सिसकी बढ़े लगइ आउ ऊ अशक्तता में आउ लगभग
विलाप करते डिबिया लगल अपन सिर कितब्बा पर झुकावइ लेकिन अचानक बहुत
जोरदार क्रंदन के बीच ऊ हँस्से लगइ आउ पुनरावर्ती आरोह-अवरोह सुर में
गावे लगइ कोय तो भावपूर्ण समारोही अवाज में कोय तो आनंद के अतिशयता से
अशक्त अवाज में  देखहो ऊ केतना भावुक होल हइ  कैदी लोग बोलइ  हम एक
तुरी इसाय फ़ोमिच के पुछलिअइ - ई क्रंदन आउ फेर अचानक आनंद आउ परमानंद के
उत्साहपूर्ण परिवर्तन के की अर्थ हइ हमरा तरफ से अइसन प्रश्न इसाय फ़ोमिच
के अत्यंत पसीन पड़लइ  ऊ धीरे-धीरे हमरा समझइलकइ कि रुदन आउ क्रंदन
येरुशेलम के क्षय के विचार व्यक्त करऽ हइ आउ ई विचार पर संस्कार के नियम ई
बतावऽ हइ कि यथासंभव उच्च स्वर में क्रंदन करे के चाही आउ अपन छाती पिट्टे
के चाही  लेकिन अत्यंत तीव्र रुदन के पल में ऊ इसाय फ़ोमिच के अचानक
मानूँ अनजाने में आद करे के चाही (ई अचानक भी संस्कार के नियम में
निर्दिष्ट हइ) कि यहूदी लोग के येरूशेलम वापिस आवे के भविष्यवाणी हइ 
हियाँ परी तुरतम्मे ओकरा में आनंद गीत हँसी फूट पड़े के चाही आउ प्रार्थना
ई तरह से आरंभ करे के चाही कि ओकर अवाजे से यथासंभव अधिक से अधिक आनंद
व्यक्त होवे आउ चेहरा से यथासंभव अधिक से अधिक भव्यता आउ उदारता  ई अचानक
परिवर्तन आउ ई परिवर्तन के आवश्यक कर्तव्य इसाय फ़ोमिच के अत्यंत पसीन पड़ऽ
हलइ - एकरा में ऊ कोय तरह के विशेष जटिल युक्ति देखऽ हलइ आउ गौरवान्वित
मुद्रा में ऊ हमरा विधि #### के ई जटिल नियम #### बतइलकइ  एक तुरी
प्रार्थना के ठीक चरमोत्कर्ष के पल में कमरा में ड्यूटी पर के अफसर आउ
मार्गरक्षी लोग के साथ मेजर प्रवेश कइलकइ  सब्भे कैदी अपन-अपन पटरा के
बिछौना भिर सावधान मुद्रा में खड़ी हो गेलइ खाली एगो इसाय फ़ोमिच आउ अधिक
चिल्लाय आउ मुँह बनावे लगलइ  ऊ जानऽ हलइ कि प्रार्थना अनुमत #### एकरा में बीच में बाधा नयँ डालल जा सकऽ हलइ आउ मेजर के सामने चिल्लाय
में जाहिर हइ कि ऊ कोय जोखिम नयँ उठा रहले हल  लेकिन मेजर के सामने मुँह
बनावे में आउ हमन्हीं के सामने देखावा करे में ओकरा अत्यंत आनंद मिल रहले
हल  मेजर ओकरा भिर पीछू मुँहें बस एक डेग के दूरी पर पहुँचलइ - इसाय फ़ोमिच
अपन टेबुल दने पीठिया करके घुम गेलइ आउ मेजर के चेहरा के ठीक सामने अपन
बाँह लहरइते अपन उत्सवपूर्ण भविष्यवाणी के पुनरावर्ती आरोह-अवरोह में पाठ
करे लगलइ  चूँकि धार्मिक रूप से ओकरा लगी प्रदिष्ट #### हलइ कि
अइसन पल में अपन चेहरा पर अत्यधिक आनंद आउ भव्यता अभिव्यक्त होवे के चाही
त ऊ अइसन तुरतम्मे कर लेलकइकइसूँ खास करके कनखिअइते हँसते आउ मेजर तरफ
सिर हिलइते  मेजर अचंभित हो गेलइ लेकिन आखिरकार हँसी से फुफकरलकइ ओकर
आँख के सामनहीं ओकरा मूरख कहलकइ आउ सीधे रवाना हो गेलइ लेकिन इसाय फ़ोमिच
आउ अपन चिल्लाहट के आउ तेज कर देलकइ  एक घंटा के बाद जब ऊ रात के भोजन कर
रहले हल त हम ओकरा पुछलिअइ - आउ की होतो हल अगर मेजर अपन मूर्खता के
कारण तोहरा पर गोसाऽ जइतो हल कउन मेजर की कउन मेजर  की वास्तव में
तूँ नयँ देखलहो हल नयँ ऊ तो तोहर सामने एक अर्शीन [= 0७१ मीटर] दूरी
पर खड़ी हलो ठीक तोहर चेहरा के सामने लेकिन इसाय फ़ोमिच अत्यधिक
गंभीरतापूर्वक हमरा आश्वस्त करे लगलइ कि ऊ पक्का कोय मेजर के नयँ देखलके
हल कि अइसन बखत में अइसन प्रार्थना के चालू रहते ऊ एक प्रकार के
आनंदातिरेक #### में हो जा हइ एतना कि ऊ कुच्छो न देखऽ हइ आउ न
सुन्नऽ हइ जे कुछ ओकर चारो तरफ होवऽ हइ  जइसन कि अभी हम देखऽ हिअइ जब ऊ
शनिवार के जेल में बिन कोय काम के अइसीं एन्ने-ओन्ने चक्कर मारते रहऽ हलइ
ऊ कोय भी काम नयँ करे के पूरा प्रयास करते जइसन कि विधि के अनुसार शनिवार
के ई प्रदिष्ट #### हलइ  कइसन-कइसन असंभव आउ अनोखा बात ऊ हमरा
हरेक तुरी सुनावऽ हलइ जब ऊ अपन प्रार्थनागृह से वापिस आवऽ हलइ पितिरबुर्ग
के कइसन-कइसन अनसुन्नल समाचार हमरा लगी लावऽ हलइ हमरा विश्वास देलइते कि
ऊ ई सब अपन यहूदी लोग से प्राप्त कइलके हल आउ ओहो प्रत्यक्ष देखल आउ अनुभव
कइल  लेकिन हम इसाय फ़ोमिच के बारे बहुत जादहीं कह चुकलिअइ पूरे शहर में
खाली दुइए गो सार्वजनिक स्नानघर हलइ  पहिला जेकरा एगो यहूदी चलावऽ हलइ
क्रमसंख्या से मार्क कइल कइएक कमरा में विभाजित हलइ जेकरा में से हरेक
कमरा के पचास कोपेक किराया लगऽ हलइ आउ उच्च वर्ग के लोग लगी उपयुक्त हलइ 
दोसरौके स्नानघर मुख्य रूप से सामान्य लोग खातिर हलइ - जीर्ण-शीर्ण
गंदा-संदा सकेत आउ एहे स्नानघर में हमन्हीं के जेल के कैदी लोग के ले जाल
गेलइ  सर्दी पड़ रहले हल आउ रौदा हलइ कैदी लोग ई बात से खुशी मना रहले हल
कि किला से बाहर जाय लगी मिलतइ आउ शहर देखते जइतइ  चुटकुला आउ हँसी रस्ता
में कभी कमती नयँ होलइ  सैनिक के पूरा पलटन लोड कइल राइफल के साथ हमन्हीं
के साथ हलइ जे पूरे शहर के लोग लगी एगो अचरज के बात हलइ  स्नानघर में
तुरतम्मे हमन्हीं के दू गुट में बाँट देल गेलइ - दोसरका गुट ठंढका
प्रवेश-कक्ष में प्रतीक्षा कइलकइ जब तक कि पहिलौका गुट नेहाऽ हलइ आउ अइसन
करना जरूरी हलइ काहेकि स्नानघर छोटगर हलइ  लेकिन ई बात के बावजूद कि
स्नानघर एतना छोटगर हलइ कि ई कल्पना करना मोसकिल हलइ कि आधा लोग भी
हमन्हीं कइसे ओकरा में अँट पइलइ  लेकिन पित्रोव हमरा भिर से दूर नयँ रहलइ
ऊ खुद हमर बिन कहले हमरा मदत करे लगी अइलइ आउ हमर देह रगड़के साफ करे लगी
प्रस्ताव रखलकइ  पित्रोव के साथ बकलूशिन भी स्वेच्छापूर्वक हमर सेवा
प्रस्तुत कइलकइ जे विशेष विभाग के कैदी हलइ जेकरा हमन्हीं हीं पायोनियर
(अगुआ पथप्रदर्शक) कहते जा हलइ आउ जेकरा बारे हम अत्यंत खुशमिजाज आउ
निम्मन अदमी के रूप में पहिलहीं निर्देश #### कर चुकलिए ह [२] जे ऊ
वास्तव में हलइ  हमरा ओकरा साथ पहिलहीं से थोड़े-बहुत परिचय हलइ  पित्रोव
हमरा कपड़ा उतारहूँ में मदत करऽ हलइ काहेकि अभ्यस्त नयँ रहला से हमरा कपड़ा
उतारे में बहुत जादे टैम लगऽ हलइ आउ प्रवेश-कक्ष में सर्दी हलइ लगभग ओतने
जेतना प्रांगण में  प्रसंगवश - कैदी के कपड़ा उतारना बहुत मोसकिल होवऽ हइ
अगर ऊ अभी तक बिलकुल नयँ सिखलके ह  पहिला “अंदर के पट्टा” के जल्दी से
खोले में सक्षम होवे के चाही  ई “अंदर के पट्टा” #### चमड़ा के
बन्नल रहऽ हइ लंबाई में चार विर्शोक (= ४ #### ४४४ = १७७६ सेमी) होवऽ हइ
आउ गोड़वा में लग्गल लोहा के रिंग के निच्चे सीधे जँघिया के उपरे पेन्हल जा
हइ  अंदर के पट्टा के एक जोड़ा के कीमत चानी के छो ग्रिव्ना (१ ग्रिव्ना =
१0 कोपेक) से कमती नयँ होवऽ हइ तइयो हरेक कैदी अपना लगी खुद के खरचा पर
लावऽ हइ जाहिर हइ काहेकि बिन पट्टा के चलना-बुलना असंभव होवऽ हइ  बेड़ी
के रिंग गोड़ में कसके फिट नयँ होवऽ हइ आउ रिंग आउ गोड़ के बीच में अँगुरी
डालल जा सकऽ हइ ई तरह से लोहा के रिंग गोड़ पर चोट करऽ हइ एकरा रगड़ऽ हइ
आउ एक्के दिन में कैदी बिन अंदर के पट्टा के अपन गोड़ के रगड़ा-रगड़ाके घायल
कर लेतइ  लेकिन अंदर के पट्टा के निकासना ओतना मोसकिल नयँ हइ  जादे
मोसकिल हइ दक्षतापूर्वक बेड़ी के अंदर से जँघिया (अंडरवेयर) के निकासना  ई
एगो वास्तविक करतब #### हइ  जँघिया के निच्चे तरफ खींचके मान लेल जाय
कि बामा गोड़ से त ओकरा पहिले गोड़ आउ बेड़ी के रिंग के बीच से होके पास करे
के चाही बाद में गोड़ के मुक्त #### हो गेला पर ई जँघिया के ओहे रिंग
से वापिस डाले के चाही बाद में ऊ सब कुछ जे बामा गोड़ से निकासल जा चुकले
ह ओकरा दहिना गोड़ के रिंग से होके पास करे के चाही आउ तब सब कुछ जे
पहिला रिंग से पास कइल गेलइ ओकरा फेर से वापिस उलटा तरफ  नावा जँघिया
पेन्हे घड़ी भी एहे बात हइ  नौसिखुआ के एकर अंदाज लगानो मोसकिल हइ कि ई
कइसे कइल जा हइ सबसे पहिले हमन्हीं सब के ई सब कुछ कैदी कोरेनेव सिखइलकइ
तोबोल्स्क में जे डाकू के सरदार हलइ आउ जेल में पाँच साल तक सिक्कड़ (चेन)
में बन्हल हलइ  लेकिन कैदी लोग एकर अभ्यस्त हो जा हलइ आउ सब कुछ बिन
जरिक्को सनी दिक्कत के कर लेते जा हलइ  हम पित्रोव के साबुन आउ घासनी
(मार्जक #### #### लावे लगी कुछ कोपेक देलिअइ कैदी लोग के सच हइ
कि सरकारी साबुन देल जा हलइ हरेक के एक-एक टिकिया दू कोपेक के सिक्का के
साइज के आउ पनीर के एगो टुकड़ा एतना मोटगर जे साँझ के बखत मध्यमवर्गीय
लोग के हियाँ जलपान खातिर परसल जा हलइ  साबुन हिएँ परी प्रवेश-कक्ष में
बेचल जा हलइ साथे-साथ स्बितेन [३] कलाची आउ गरम पानी  हरेक कैदी के
स्नानघर के मालिक के शर्त के मोताबिक खाली एक्के कठौती गरम पानी देल जा
हलइ जे कोय आउ निम्मन से नेहाय लगी चाहऽ हलइ त ऊ एक अद्धी (आधा कोपेक)
में आउ दोसर कठौती ले सकऽ हलइ जे प्रवेश-कक्ष से ओकरा लगी एगो विशेष बनावल
छोटकुन्ना खिड़की से सीधे स्नानघर में बढ़ा देल जा हलइ  हमर वस्त्र उतार के
पित्रोव हमरा हाथ से सहारा भी देलकइ ई नोटिस करके कि हमरा बेड़ी में कदम
बढ़ाना मोसकिल हो रहले ह  ओकरा उपरे तरफ छावा तक खींच लेथिन ऊ हमरा से
बोलते रहलइ हमरा बिलकुल एगो सेवक नियन सहारा देले आउ अइकी हियाँ जरी आउ
सवधानी से हियाँ एगो सीढ़ी #### हइ हमरा जरी लाजो बरलइ पित्रोव के
विश्वास देलावे के मन कइलकइ कि हम अकेलहूँ चल सकऽ हिअइ लेकिन ऊ ई बात पर
नयँ विश्वास करते हल  ऊ हमरा साथ अइसे व्यवहार कर रहले हल मानूँ हम एगो
बुतरू हिअइ अपरिपक्व आउ अनाड़ी जेकरा मदत करना सब कोय के कर्तव्य हइ 
पित्रोव सेवक तो बिलकुल नयँ हलइ सबसे पहिले तो ऊ सेवक नयँ हलइ अगर हम
ओकरा अपमानित करतिए हल ओकरा मालूम हो जइते हल कि हमरा साथ कइसे बर्ताव
करे के चाही  हम सेवा लगी ओकरा कुछ नयँ वादा कइलिए हल आउ न ऊ खुद्दे
मँगलके हल  त फेर हमरा पीछू-पीछू आवे लगी (अर्थात् हमर देखभाल करे लगी)
ओकरा कउची प्रेरित करऽ हलइ  जब हमन्हीं ठीक स्नानघर के दरवाजा खोललिअइ त
हम सोचलिअइ कि हमन्हीं नरक में घुस गेते गेलूँ  बारह कदम लम्मा आउ ओतने
चौला एगो कमरा के कल्पना करथिन जेकरा में शायद एकदम्मे सो गो तक अदमी पैक
हो गेलइ आउ नयँ तो कम से कम शायद अस्सी गो काहेकि कैदी लोग कुल्लम
दुइएगो गुट में बाँटल गेले हल आउ कुल दू सो लोग तक स्नानघर में अइते गेले
हल  आँख के आँधर कर देवे वला भाफ कारिख गंदगी भीड़ अइसन हद तक कि कधरो
गोड़ रक्खे के जगहा नयँ  हम डर गेलिअइ आउ वापिस जाय लगी चहलिअइ लेकिन
पित्रोव तुरतम्मे ढाढ़स देलकइ  कइसूँ अत्यंत कठिनाई से रस्ता बनइते फर्श
पर बइठल लोग के झुक्के लगी निवेदन करते ओकन्हीं के सिर के उपरे से पार
करते बेंच तक पहुँचलिअइ  लेकिन सब्भे बेंच पर के सब्भे सीट पर पहिलहीं से
कैदी लोग बइठ चुकले हल  पित्रोव हमरा बतइलकइ कि जगहा खरीदे पड़तइ आउ
तुरतम्मे छोटकुन्ना खिड़किया भिर बइठल एगो कैदी के साथ मोल-जोल करे लगलइ 
एक कोपेक पर ऊ अपन जगह से हट गेलइ तुरते पित्रोव से पइसा लेलकइ जे ऊ
दूरदर्शिता से अपन मुठिया में दबइले स्नानघर में लेले अइले हल आउ तुरतम्मे
हमर जगहा के ठीक निच्चे घुस गेलइ जाहाँ अन्हेरा आउ गंदगी हलइ आउ जाहाँ परी
सगरो लगभग आधा अँगुरी मोटगर चिपकाहा गंदगी हलइ  लेकिन बेंच के निचहूँ वला
सब जगह भरल हलइ ओधरो लोग कुलबुला रहले हल  पूरे फर्श पर हथेलियो भर जगहा
नयँ हलइ जाहाँ परी कि कैदी लोग नयँ सिमटके बइठल हलइ अपन-अपन कठौती से
पानी उँड़ेलते  कुछ लोग ओकन्हीं बीच सीधे खड़ी हलइ आउ अपन हाथ में कठौती
सँभालले खड़िए-खड़िए नेहाब करऽ हलइ ओकन्हीं के देह पर के गंदा पानी सीधे
निच्चे बइठल लोग के मूँड़ल सिर पर पड़ रहले हल  उपरौका तख्ता पर आउ हुआँ तक
जाय लगी सब्भे सीढ़ी पर बइठल सुटकल आउ सिमटल नेहाब करऽ हलइ  लेकिन बहुत
कम लोग साबुन-पानी से खुद के धोब करऽ हलइ सामान्य लोग बहुत कम्मे गरम पानी
आउ साबुन से देह धोवऽ हइ ओकन्हीं खाली भयंकर रूप से भाफ ले हइ आउ बाद में
ठंढा पानी से फुहारा-स्नान करऽ हइ - एहे ओकन्हीं लगी पूरा स्नान हइ  तख्ता
पर लगभग पचास भूर्ज #### के टहनी एक्के साथ उपरे-निच्चे हो रहले हल सब
कोय खुद के बेहोशी के हद तक ओकरा से चोट कर रहले हल  भाफ पल-पल बढ़ावल जा
रहले हल  अब ई गरम नयँ हलइ ई झुलसावे वला ताप हलइ  सब कोय चिल्ला रहले
हल आउ फर्श पर घिसिअइला से सैकड़ो बेड़ी के खनखनाहट के अवाज भी आ रहले हल 
कुछ लोग जे अपन जगह से हट्टे लगी चाहऽ हलइ दोसर लोग के बेड़ी से उलझ जा
हलइ आउ खुद से निच्चे बइठल लोग के सिर पे चोट लगा दे हलइ आउ ओकन्हीं गिर
जा हलइ गरियावऽ हलइ आउ अपने साथ चोटियावल लोग के भी घसीट ले हलइ  गंदा
पानी सगरो से उमड़ रहले हल  सब कोय दिमाग के एक प्रकार के नीसा एक प्रकार
के उत्तेजित अवस्था में हलइ चीख आउ चिल्लाहट सुनाय देब करऽ हलइ 
प्रवेश-कक्ष के खिड़की बिजुन जाहाँ से पानी देल जा हलइ गारी-गल्लम
घिचपिच पूरा धक्कम-धुक्की हो रहले हल  प्राप्त गरम पानी गंतव्य स्थान तक
पहुँचे के पहिले फर्श पर बइठल लोग के सिर पर छलकके गिरब करऽ हलइ  नयँ-नयँ
(अर्थात् बीच-बीच में) आउ एगो मोछैल सैनिक के चेहरा हाथ में राइफल लेले
खिड़की भिर चाहे अधखुल्लल दरवाजा भिर हुलकके देख ले हलइ कि कहीं कोय
अराजकता (अव्यवस्था गड़बड़) तो नयँ हइ  कैदी लोग के मूँड़ल सिर आउ भाफ से
लाल-टीस होल देह आउ भी कुरूप लगऽ हलइ  कभी कोड़ा आउ बेंत के फटका पड़ला से
घाव के निशान भाफ लेल पीठ असाधारण रूप से स्पष्ट देखाय देब करऽ हलइ अइसन
कि अभी ई सब पीठ बिलकुल ताजा रूप से घायल प्रतीत हो रहले हल  भयंकर घाव के
निशान  ऊ सब देखके हम तो सिहर उठलिअइ  (भाफ) आउ बढ़ावल जा हइ - आउ भाफ के
घना गरम बादल पूरे स्नानघर में छा जा हइ सब कोय हँस्से आउ चिल्लाय लगऽ हइ
 भाफ के बादल से फटका खाल पीठ मूँड़ल सिर झुक्कल हाथ गोड़ कौंधे लगऽ हइ
आउ एकर उपरे इसाय फ़ोमिच सबसे उपरौका तख्ता पर अपन पूरा जोर लगाके गला फाड़के
चिल्ला हइ  ऊ भाफ अचेतन अवस्था आवे तक ले हइ लेकिन लगऽ हइ कोय गरमी
ओकरा संतुष्ट नयँ कर पावऽ हइ एक कोपेक में ऊ भाड़ा पर एगो भाफ स्नान करावे
लगी ले हइ लेकिन आखिरकार ऊ (भाफ के गरमी) बरदास नयँ कर पावऽ हइ भूर्ज के
टहनी फेंक दे हइ आउ ठंढा पानी अपन देह पर उँड़ेले लगी भाग जा हइ  इसाय
फ़ोमिच निराश नयँ होवऽ हइ आउ दोसरा के किराया पर रक्खऽ हइ फेर तेसरा के - ऊ
अइसनो परिस्थिति लगी मन पक्का कर ले हइ कि खरचा के परवाह नयँ करऽ हइ आउ
पचमा अदमी भी भूर्ज के टहनी भाँजे लगी किराया पर रक्खऽ हइ  ई न होलइ
स्वस्थ भाफ लेना शाबाश इसाय फ़ोमिच  निच्चे से कैदी लोग ओकरा से बोलते जा
हइ  इसाय फ़ोमिच खुद अनुभव करऽ हइ कि ई पल ऊ सबसे उपरे हइ आउ सबके मात कर
देलके ह ऊ जीत से आनंदित हो जा हइ आउ कटु उन्मत्त अवाज में अपन हमेशे के
सुर अलापे लगऽ हइ - ला-ला-ला-ला-ला जेकरा से आउ सब अवाज शांत पड़ जा हइ 
हमर दिमाग में अइलइ कि अगर हमन्हीं कभी झुलसा देवे वला गरमी में सब कोय
होइअइ त ऊ एहे जगहा नियन होतइ  हमरा पित्रोव के ई अनुमान सूचित करे बेगर
नयँ रहल गेलइ ऊ खाली चारो दने नजर फेरलकइ आउ चुपचाप रहलइ हम ओकरो लगी अपन
बिजुन जगहा खरीदे चहलिअइ लेकिन ऊ हमर गोड़वा भिर बइठ गेलइ आउ बोललइ कि
ओकरा लगी बहुत अरामदायक हइ  एकरा अलावे बकलूशिन हमन्हीं लगी पानी खरदऽ हलइ
आउ जरूरत के मोताबिक लाके दे हलइ  पित्रोव घोषणा कइलकइ कि ऊ हमरा गोड़ से
लेके माथा तक धो देतइ ताकि अपने बिलकुल साफ-सुथरा हो जइथिन आउ हमरा भाफ
लेवे पर जोर देलकइ  हम भाफ लेवे के जोखिम नयँ उठइलिअइ  पित्रोव हमरा पूरे
शरीर में साबुन लगइलकइ  आउ अभी हम अपने के नोश्की(नोगी के ऊनार्थक रूप
जेकर मतलब गोड़ होवऽ हइ) धो देबइ ऊ अंत में बोललइ  हम जवाब देवे लगी
चहलिअइ कि हम खुद धो सकऽ हिअइ लेकिन हम ओकर बात के विरोध नयँ कइलिअइ आउ
बिलकुल ओकर मनमे के अनुसार होवे देलिअइ  ऊनार्थक शब्द नोश्की निश्चित
रूप से कोय चापलूसी के लेशमात्र भी द्योतक नयँ हलइ सीधे पित्रोव हमर गोड़वा
के नोगी नयँ कहलकइ शायद काहेकि दोसरा लोग लगी वास्तविक लोग लगी गोड़
(नोगी) हलइ लेकिन हमर अभियो तक खाली नोश्की (छोटकुन्ना गोड़) हमरा
धो-धाके ओहे सब औपचारिकता के साथ मतलब सहारा देले आउ हरेक डेग पर सवधान
करते जइसे हम चीनी मट्टी के बन्नल होइअइ ऊ हमरा स्नानघर के प्रवेश-कक्ष
में ले गेलइ आउ कपड़ा पेन्हे में मदत कइलकइ आउ जब हमरा साथ सब कुछ बिलकुल
खतम कर लेलकइ तब वापिस स्नानघर में भाफ लेवे लगी तेजी से चल गेलइ  जब
हमन्हीं घर (अर्थात् बैरक) पहुँचलिअइ त हम ओकरा एक गिलास चाय पीए लगी
कहलिअइ  चाय से ऊ इनकार नयँ कइलकइ पिलकइ आउ धन्यवाद देलकइ  हमर दिमाग
में अइलइ कि ओकरा हम अपन पइसा से आधा बोतल वोदका पिलइबइ  वोदका हमन्हीं के
बैरक में हीं मिल गेलइ  पित्रोव अत्यंत प्रसन्न हो गेलइ पिलकइ अपन
घुरघुराके गला साफ कइलकइ आउ ई नोटिस करके कि हम ओकरा बिलकुल सक्रिय कर
देलिए हल तेजी से भनसाघर में घुस गेलइ मानूँ हुआँ परी ओकरा बेगर कुच्छो
फैसला नयँ कइल जा सकऽ हलइ  ओकर स्थान पर हमरा भिर एगो दोसर सहभाषी (साथ
में बातचीत करे वला) बकलूशिन (पायोनियर) पहुँचलइ जेकरा हम स्नानघर में
हीं चाय लगी अपना भिर बोलइलिए हल  बकलूशिन से जादे सुभवगर कोय अदमी के
बारे हमरा मालूम नयँ  सच हइ कि ऊ केकरो ढील नयँ दे हलइ ऊ अकसर
लड़ाइयो-झगड़ा करते रहऽ हलइ अपन मामला में केकरो दखल पसीन नयँ करऽ हलइ - एक
शब्द में ऊ अपन बल पर खड़ी रह सकऽ हलइ  लेकिन ऊ जादे देरी तक लड़ाय-झगड़ा
नयँ करऽ हलइ आउ लगऽ हइ हमन्हीं हीं सब कोय ओकरा पसीन करऽ हलइ  ऊ कहीं
घुस जाय ओकरा साथ सब कोय खुशी से मिल्लइ  ओकरा शहरो में लोग जानऽ हलइ -
दुनियाँ में सबसे विनोदी आउ कभियो अपन खुशमिजाजी नयँ खोवे वला व्यक्ति के
रूप में  ई एगो उँचगर छोकरा हलइ लगभग तीस बरिस के साहसी आउ सीधगर काफी
सुंदर आउ मस्सा वला चेहरा  ई चेहरा ऊ कभी-कभी एतना दक्षतापूर्वक विकृत कर
ले हलइ कोय ऐरा-गैरा नत्थू खैरा के भी नकल करते कि ओकर आसपास के लोग बिन
हँसले नयँ रह सकऽ हलइ  ऊ जोकर (विदूषक) लोग में से एक हलइ लेकिन हँसी के
हमन्हीं के नकचढ़ा द्वेषी लोग के ढील नयँ दे हलइ ओहे से ओकरा कोय ई लगी बात
नयँ सुनावऽ हलइ कि ऊ फालतू आउ बेकार अदमी हइ  ऊ जोश आउ जिनगी से भरल
हलइ  ऊ हमरा से जेल के हमर पहिलौके दिन के दौरान परिचित होले हल आउ हमरा
बतइलके हल कि ऊ एगो कान्तोनिस्त [४] हइ बाद में पायोनियर में सेवा कइलके
हल आउ कुछ उँचगर अधिकारी के बीच मशहूर आउ प्रिय व्यक्ति हलइ जे बात पर
पुरनका आदगारी खातिर ओकरा अभियो गर्व हलइ  ऊ तुरते हमरा पितिरबुर्ग के
बारे पुच्छे लगलइ ऊ किताबो पढ़ऽ हलइ  हमरा भिर चाय लगी अइला पर ऊ शुरू
में पूरे बैरक के हँसा देलकइ ई सुनाके कि कइसे लेफ़्टेनेंट शा॰ सुबहे
हमन्हीं के मेजर के निम्मन से फटकार सुनइलकइ आउ हमर बगली में बइठके
आनंदित मुद्रा में हमरा बतइलकइ कि लगऽ हइ नाटक होतइ  छुट्टी (त्योहार)
के दौरान नाटक के योजना बनावल जा हलइ  अभिनेता लोग आ गेले हल सजावट
धीरे-धीरे कइल जा रहले हल  शहर के कुछ लोग अपन पोशाक अभिनेता लोग के देवे
के वचन देलके हल अभिनेत्री लगी भी एगो अर्दली के माध्यम से अफसर के
स्कन्धिका #### सहित वरदी मिल्ले के भी आशा हलइ  पिछलौका साल
नियन खाली मेजर ई नाटक के कहीं प्रतिबंधित करे के नयँ सोच लेइ  पिछले साल
क्रिस्मस के दौरान मेजर ठीक मूड में नयँ हलइ - कहीं तो जूआ में हार गेले
हल आउ एकर अलावे जेल में हुड़दंग करते गेले हल त ऊ जलन से (नाटक के मंचन
पर) प्रतिबंध लगा देलके हल आउ अभी शायद एकरा में बाधा नयँ डाले लगी
चाहतइ  एक शब्द में बकलूशिन उत्तेजित अवस्था में हलइ  ई स्पष्ट हलइ कि
नाटक मंचन के मामले में ऊ मुख्य सक्रिय लोग में से एक हलइ आउ हम तखनहीं
पक्का वचन देलिअइ कि हम ई प्रस्तुतीकरण में जरूर उपस्थित रहबइ  बकलूशिन के
सरलहृदय के नाटक मंचन के बारे सफलता के प्रसन्नता हमर दिल में बस गेलइ  एक
शब्द से दोसरा शब्द में जइते-जइते हमन्हीं बीच गपशप चालू हो गेलइ  एकरा
अलावे ऊ हमरा बतइलकइ कि ऊ हमेशे पितिरबुर्ग में सेवा नयँ कइलकइ कि ऊ
हुआँ कुछ तो गड़बड़ कइलकइ आउ ओकरा आर॰ [५] में स्थानान्तरित कर देवल गेलइ
हलाँकि सर्जेंटके रूप में गैरिसन बटालियन में त अइकी हुएँ से तो हमरा
हियाँ भेजल गेलइ बकलूशिन टिप्पणी कइलकइ लेकिन काहे लगी  हम ओकरा
पुछलिअइ काहे लगी  अपने की सोचऽ हथिन अलिक्सांद्र पित्रोविच काहे लगी
 वस्तुतः ई लगी कि हम प्यार में पड़ गेलिअइ हूँ एकरा चलते तो हियाँ
नयँ भेजल जा हइ हम हँसते एतराज कइलिअइ सच हइ बकलूशिन आगू बोललइ सच
हइ कि एहे मामला में हम हुआँ के एगो जर्मन पर पिस्तौल चला देलिअइ  लेकिन
वस्तुतः की एगो जर्मन के चलते निर्वासित करना सही हइ खुद्दे फैसला करथिन
लेकिन ई कइसे हो सकऽ हइ  सुनाथिन तो ई रोचक हइ ई तो अत्यंत
हास्यजनक कहानी हइ अलिक्सांद्र पित्रोविच तब तो आउ बेहतर हइ  सुनाथिन
की सुनावे के चाही  अच्छऽ त सुनथिन आउ हम हलाँकि हास्यजनक तो
बिलकुल नयँ लेकिन एगो हत्यारा के काफी विचित्र कहानी सुनलिअइ  त मामला
ई हलइ बकलूशिन शुरू कइलकइ  जब हमरा आर॰ भेजल गेलइ त हम देखऽ हिअइ -
शहर सुंदर आउ बड़गो हइ खाली जर्मन लोग जादे हइ  वस्तुतः हम जाहिर हइ
अभियो नौजवान अदमी हिअइ प्राधिकारी के दृष्टि में निम्मन अपन टोपी तिरछा
रखले हम एन्ने-ओन्ने घुम्मऽ हिअइ मतलब समय काटऽ हिअइ जर्मन लड़की तरफ आँख
मारऽ हिअइ  आउ हियाँ परी हमरा एगो जर्मन लड़की पसीन पड़ गेलइ ल्विज़ा
ओकन्हीं दुन्नु धोबिन हलइ खाली सबसे धनी लोग के पोशाक के ऊ आउ ओकर चाची 
चाची तो बूढ़ी हलइ करकस्सिन आउ बहुत खुशहाल जिनगी जीयऽ हलइ  शुरू-शुरू
में हम तो खिड़की भिर से गुजरऽ हलिअइ लेकि बाद में ओकरा से वास्तव में
दोस्ती हो गेलइ  ल्विज़ा रूसी भी निम्मन से बोलऽ हलइ लेकिन खाली अइसे
मानूँ र आउ ल के उच्चारण ठीक से नयँ कर पावऽ हलइ - ऊ एतना प्यारी हलइ
कि ओइसन से कभियो हमरा भेंट नयँ होल हल  हम शुरू में कभी ई त कभी ऊ करे
के कोशिश कइलिअइ लेकिन ऊ हमरा से - नयँ ई तूँ नयँ कर सकऽ ह सशा काहेकि
हम अपन पूरा निर्दोषता सुरक्षित रक्खे लगी चाहऽ हिअइ ताकि हम तोहर योग्य
पत्नी बन सकिअइ आउ खाली दुलारइ एतना निम्मन से हँस्सइ  आउ ऊ एतना
निष्कलंक हलइ जइसन ओकरा छोड़के आउ कोय दोसर हमरा देखे में नयँ अइलइ  ऊ
खुद्दे हमरा में शादी करे के इच्छा जगइलकइ  त फेर कइसे नयँ शादी कइल जाय
सोचथिन  त हम तैयार होवऽ हिअइ लेफ़्टेनेंट कर्नल के पास निवेदन के साथ जाय
लगी  अचानक देखऽ हिअइ - ल्विज़ा मिल्ले लगी एक तुरी बाहर नयँ निकसलइ
दोसरो तुरी नयँ अइलइ तेसरो तुरी नयँ अइलइ  हम चिट्ठी भेजऽ हिअइ चिट्ठी
के कोय जवाब नयँ  हम सोचऽ हिअइ - ई की हइ  मतलब अगर ऊ हमरा धोखा दे रहले
हल त कोय तरकीब निकास सकऽ हलइ आउ चिठियो के जवाब दे सकऽ हलइ आउ मिलहूँ
लगी आ सकऽ हलइ  आउ ऊ झूठो तो नयँ बोल सकऽ हलइ अइसीं संबंध सीधे तोड़ देलकइ
 ई ओकर चाची के काम होतइ हम सोचऽ हिअइ  हम ओकर चाची भिर जाय के साहस नयँ
करऽ हलिअइ ऊ हलाँकि (हमन्हीं बारे) जानऽ हलइ आउ तइयो हमन्हीं देखावा करऽ
हलिअइ मतलब शांत कदम से  हम मानूँ पगला गेलिअइ आखरी खत लिखलिअइ आउ बोलऽ
हिअइ - अगर नयँ अइबऽ त खुद हम तोर चाची भिर चल अइबो  ऊ डर गेलइ आउ
अइलइ  कन्नऽ हइ बोलऽ हइ एगो जर्मन शुल्ट्स ओकन्हीं के दूर के एगो
रिश्तेदार जे घड़ीसाज हइ धनगर आउ वइसगर हो चुकले ह ओकरा साथ विवाह करे के
इच्छा व्यक्त कइलकइ - बोलऽ हइ कि हमरो खुश करतइ आउ खुद भी बुढ़ारी में
बिन घरवली के नयँ रहतइ आउ ऊ हमरा प्यार भी करऽ हइ बोलऽ हइ कि लम्मा समय
से इच्छा हलइ लेकिन अभी तक चुप हलइ आउ खुद के तैयार कर रहले हल  त
अइकी” बोलऽ हइ “सशा ऊ धनगर हइ आउ ई हमरा लगी खुशी के बात हइ त की
वास्तव में तूँ हमर खुशी से वंचित करे लगी चाहऽ हो  हम देखऽ हिअइ - ऊ
कन्नऽ हइ हमरा गले लगा ले हइ  ओह सोचऽ हिअइ ऊ तो न्यायसंगत बात कर
रहले ह  एगो सैनिक से शादी करे से की फयदा हलाँकि हम सर्जेंट हिअइ 
अच्छऽ ल्विज़ा बोलऽ हिअइ अलविदा भगमान तोरा साथ देथुन हमरा तोरा खुशी
से वंचित करे के कोय बात नयँ  आउ ऊ कइसन हको निम्मन  - नयँ बोलऽ हइ
बहुत उमरगर हइ लमगर नाक  आउ ओहो हँस पड़लइ  हम ओकरा भिर से चल गेलिअइ
की कइल जाय सोचऽ हिअइ भाग में नयँ हइ  दोसरे दिन सुबह में हम ओकर दोकान
भिर गेलिअइ रोड के बारे तो ऊ (ल्विज़ा) हमरा बता देलके हल  खिड़की से देखऽ
हिअइ - जर्मन बइठल हइ घड़ी बना रहले ह एहे कोय पैतालीस साल के हुक नियन
नाक बाहर तरफ निकसल आँख #### टेलकोट में आउ उँचगर आउ लमगर कालर
में फैशनदार  हम अइसीं थूक देलिअइ हमरा ओज्जी परी खिड़की तोड़ देवे के मन
कइलकइ  लेकिन एकरा से की सोचऽ हिअइ  कुछ नयँ छुए के जइसीं गाड़ी से
गिर गेलइ मतलब बरबाद हो गेलइ (अर्थात् जे बात खतम हो गेलइ ऊ खतम हो गेलइ)
 गोधूलिवेला में बैरक अइलिअइ बिछौना पर पड़ गेलिअइ आउ अइकी विश्वास
करथिन अलिक्सांद्र पित्रोविच कि कइसे हम कन्ने लगलिअइ  त अइसीं एक
दिन गुजर जा हइ दोसरा फेर तेसरा  ल्विज़ा से भेंट नयँ होवऽ हइ  आउ ई
दौरान ओकर एगो सहेली से सुन्ने में अइलइ (ऊ बूढ़ी हलइ आउ एगो धोबिन जेकरा
हीं ल्विज़ा अइते-जइते रहऽ हलइ) कि ऊ जर्मन हमन्हीं के प्रेम के बारे जानऽ
हइ काहेकि ऊ जल्दी से जल्दी ब्याह के बात उठावे के निश्चय कइलकइ  नयँ तो
ऊ अभियो लगभग दू साल आउ इंतजार करते हल  लगऽ हलइ ऊ ल्विज़ा से वचन लेलके
हल कि हमरा से कोय मतलब नयँ रखतइ कि शायद ऊ ओकन्हीं चाची आउ ल्विज़ा के
साथ बुरा व्यवहार करऽ हइ कि जइसन कहल जा हइ ऊ अभियो सोचब करऽ हइ आउ
अभियो तक बिलकुल पक्का निश्चय नयँ कर पइलके ह  ऊ हमरा एहो बतइलकइ कि
परसुन एतवार के ऊ ओकन्हीं दुन्नु के सुबह में कॉफी लगी निमंत्रित कइलके
हल आउ कि एगो आउ रिश्तेदार होतइ एगो बूढ़ा जे पहिले व्यापारी हलइ लेकिन
अभी बहुत जादे गरीब हइ आउ कहीं तो तलघर #### में पहरेदार के काम करऽ
हइ  जब हमरा मालूम पड़लइ कि एतवार के ओकन्हीं शायद पूरा मामला के फैसला
कर लेते जइतइ आउ हमरा एतना गोस्सा अइलइ कि हम खुद के नियंत्रित (कंट्रोल)
नयँ कर पइलिअइ  आउ ई पूरा दिन आउ पूरा अगला दिन खाली हम ई कइलिअइ कि एकरा
बारे सोचते रहलिअइ सोचऽ हिअइ कि ऊ जर्मन के मानूँ हम खा जइअइ  एतवार के
सुबह हमरा कुछ नयँ मालूम हलइ आउ जब प्रार्थना सभा #### समाप्त होलइ -
हम उछल पड़लिअइ ओवरकोट चढ़ा लेलिअइ आउ जर्मन हियाँ रवाना हो गेलिअइ  सोचलिए
ओकन्हीं सब्भे हुआँ मिलतइ  आउ हम काहे लगी जर्मन हियाँ रवाना होलिअइ आउ
हुआँ की कहे लगी चाहऽ हलिअइ - हमरा खुद्दे नयँ मालूम  आउ कउनो परिस्थिति
लगी हम पिस्तौल अपन जेभी में रख लेलिअइ  हमरा पास ई खराब छोटकुन्ना
पिस्तौल हलइ पुरनका #### घोड़ा वला जेकरा से हम लड़कपन में गोली
चलावऽ हलिअइ  एकरा से केकरो पर गोली चलाके मारना तो संभव नयँ हलइ  तइयो
हम ओकरा में गोली लोड कर लेलिअइ - हमरा जब बाहर निकास देते जइतइ अपमानजनक
व्यवहार करे लगतइ - त हम पिस्तौल निकास लेबइ आउ सबके भयभीत कर देबइ  हम
आवऽ हिअइ  दोकान में कोय नयँ हइ सब कोय पिछुआनी भित्तर में बइठल हइ 
ओकन्हीं के छोड़के एक्को आत्मा नयँ कोय नौकर नयँ  ओकरा हीं कुल्लम एगो
नौकरानी हलइ ओहे रसोइया हलइ  हम दोकान में से गुजरलिअइ देखऽ हिअइ -
दरवाजा हुआँ पर बन हइ आउ ई दरवाजा पुरनका ढर्रा के हइ अंकुश (हुक) से बन
होवे वला  हमर दिल धक्-धक् कर रहल ह हम रुक गेलूँ आउ सुन्नऽ ही - ओकन्हीं
जर्मन में बात कर रहल ह  हम जइसीं जोर से गोड़ से धक्का दे हिअइ कि दरवाजा
तुरतम्मे फटाक से खुल गेलइ  देखऽ हिअइ - टेबुल लगावल हइ  टेबुल पर बड़गो
कॉफी के केतली हइ आउ कॉफी स्पिरिट लैंप में उबल रहले ह  बिस्कुट पड़ल हइ
दोसर ट्रे पर वोदका के सुराही हेरिंग मछली आउ सॉसेज आउ एक प्रकार के शराब
के बोतल हइ  ल्विज़ा आउ ओकर चाची फैशनदार पोशाक पेन्हले सोफा पर बइठल हइ
 ओकन्हीं के सामने एगो कुरसी पर खुद मंगेतर जर्मन हइ निम्मन से बाल
झारले टेलकोट में आउ आगू तरफ निकसल उँचगर कालर में  बगली में एगो कुरसी
पर एगो आउ जर्मन बइठल हइ बूढ़गर मोटगर उज्जर केश आउ चुपचाप  जब हम
घुसलिअइ त ल्विज़ा पीयर पड़ गेलइ  ओकर चाची अचंभित होल उठ खड़ी हो गेलइ आउ
फेर बइठ गेलइ आउ जर्मन नाक-भौं सिकोड़ लेलकइ  ऊ गोसाल हलइ आउ उठके हमरा
से मिल्ले अइलइ –तोहरा बोलऽ हइ की चाही  हम तो सकपका गेलिअइ लेकिन
हमरा जोर से गोस्सा बर गेलइ हमरा बोलऽ हिअइ की चाही  अतिथि के
स्वागत करहो वोदका पिलाहो  हम तोहरा हीं अतिथि के रूप में अइलियो ह
जर्मन थोड़े सनी सोचलकइ आउ बोलऽ हइ बइठऽ जी हम बइठ गेलिअइ हमरा
वोदका तो देथिन हम बोलऽ हिअइ अइकी बोलऽ हइ वोदका हको किरपा करके
पीयऽ लेकिन हमरा तो बोलऽ हिअइ निम्मन वोदका चाही हमरा बहुत गोस्सा
बर जा हइ ई निम्मन वोदका हको हम अपमानित महसूस कइलिअइ कि ऊ हमरा बहुत
नीच समझऽ हइ  आउ एकरा से बढ़के ई कि ल्विज़ा देख रहले ह  हम पी गेलिअइ आउ
बोलऽ हिअइ -ए जर्मन आउ तूँ एतना रूक्ष व्यवहार काहे करऽ हो  हमरा साथ
दोस्त नियन व्यवहार करहो  हम दोस्ती लगी तोहरा हीं अइलियो ह हम तोहर
दोस्त नयँ हो सकऽ हियो बोलऽ हइ - तूँ तो साधारण सैनिक हकऽ ई बात पर हम
तो बौखला गेलिअइ ए हौआ बोलऽ हिअइ सॉसेज बनावे वला  लेकिन तूँ जानऽ
हीं कि अब से हम तोरा साथ ऊ सब कुछ कर सकऽ हिअउ जे हम चाहबउ  त अइकी तूँ
चाहऽ हीं कि हम तोरा ई पिस्तौल से शूट कर दिअउ हम पिस्तौल निकास लेलिअइ
ओकरा सामने खड़ी हो गेलिअइ आउ पिस्तौल ओकर सिर पर सीधे रखके भिड़ा देलिअइ 
ओकन्हीं (औरतियन) बइठल रहलइ - न तो जिंदा न मुरदा मुँह खोले में डरइ आउ
बुढ़वा ऊ तो पत्ता नियन हिल्लब करऽ हइ चुपचाप पूरा पीयर पड़ गेलइ जर्मन
अचंभित हो गेलइ तइयो खुद के सँभाल लेलकइ हम तोरा से भयभीत नयँ हकियो
बोलऽ हइ हम तोहरा से निवेदन करऽ हियो कि एगो इज्जतदार अदमी नियन अपन
मजाक के अभिए रोक द आउ हम तोहरा से बिलकुल नयँ भयभीत हकियो ए झूठ बोलऽ
हँ बोलऽ हिअइ डेराऽ हँ आउ कउन बात लगी  ऊ खुद पिस्तौल के निच्चे
से अपन सिर हिलावे के साहस नयँ कर रहले ह अइसीं बइठल हइ नयँ बोलऽ हइ
तूँ ई कइसूँ नयँ करे के हिम्मत कर सकऽ हो लेकिन काहे नयँ बोलऽ हिअइ
काहे नयँ हिम्मत कर सकऽ हिअइ काहेकि बोलऽ हइ ई तोहरा हीं एकर सख्त
मनाही हको आउ तोहरा एकरा लगी कठोर दंड देल जइतो मतलब शैताने के ई मूरख
जर्मन के बारे मालूम  अगर ऊ हमरा खुद्दे आग बबूला नयँ करते हल त ऊ अभी तक
जिंदा रहते हल खाली वाद-विवाद के चलते अइसन घटना घटलइ मतलब हम हिम्मत
नयँ कर सकऽ हिअइ बोलऽ हिअइ तोर कहे के मतलब हउ नयँ-यँ नयँ हिम्मत
कर सकऽ हिअइ तूँ ई हमरा साथ बिलकुल नयँ कर सकऽ हो त अइकी तोरा लगी
सॉसेज  हम ओकरा पर फायर कर देलिअइ आउ ऊ कुरसी पर लुढ़क गेलइ  ओकन्हीं
(औरतियन) चीख पड़लइ हम पिस्तौल जेभी में रख लेलिअइ आउ रवाना हो गेलिअइ आउ
जब हम किला में घुसलिअइ त हिएँ परी किला के गेट भिर बिच्छू-बूटी #### फेंक देलिअइ  हम घर अइलिअइ बिछौना पर पड़ गेलिअइ आउ सोचऽ हिअइ - अइकी
अब हमरा पकड़ लेते जइतइ  एक घंटा गुजर जा हइ दोसरा - नयँ पकड़ते जा हइ  आउ
अइसीं गोधूलिवेला के पहिले हम विषादग्रस्त हो गेलिअइ बाहर निकसलिअइ हमरा
कइसूँ करके ल्विज़ा के देखे के मन कइलकइ  हम घड़ीसाज के दोकान भिर से
गुजरलिअइ  देखऽ हिअइ - हुआँ परी लोग के भीड़ आउ पुलिस हइ  हम ओकर सहेली
के पास गेलिअइ - ल्विज़ा के बोलाहीं  जरिक्के सुनी इंतजार कइलिअइ कि देखऽ
हिअइ - ल्विज़ा दौड़ल आवऽ हइ आउ हमर गरदन से लिपट गेलइ कन्ने लगऽ हइ – ‘ई
सब कुछ लगी’ बोलऽ हइ ‘हमहीं दोषी हकिअइ कि हम चाची के बात में आ गेलिअइ’
 हमरा ऊ एहो बतइलकइ कि चाची अइसन घटना घटला के बाद घर चल गेलइ आउ एतना
भयभीत हो गेलइ कि बेमार पड़ गेलइ आउ गुमशुम रहे लगलइ आउ खुद केकरो से कुछ
नयँ बतइलकइ आउ हमरो केकरो से बतावे से मना कर देलके ह डरऽ हइ ओकन्हीं के
जइसन मन हइ करे देहीं  ‘हमन्हीं के’ बोलऽ हइ ‘ल्विज़ा तखने कोय नयँ
देखलकइ’  ऊ अपन नौकरानी के भी दूर भेज देलके हल काहेकि ऊ ओकरा से डरऽ हलइ
 ऊ ओकर आँख नोचके निकास लेते हल अगर जानते हल कि ऊ शादी करे लगी चाहऽ हइ
 दोकान में काम करे वलन में भी कोय नयँ घर पर हलइ सबके ऊ दूर कर देलके हल
 ऊ खुद्दे कॉफी बनइलकइ खुद्दे खाना तैयार कइलकइ  आउ रिश्तेदार पहिलहूँ
जिनगी भर चुप रहलइ कुछ नयँ बोललइ आउ जइसीं हाल के घटना घटलइ ऊ अपन टोपी
उठइलकइ आउ सबसे पहिले निकस गेलइ  आउ विश्वास हइ हमेशे लगी चुप रहतइ
ल्विज़ा कहलकइ  त अइसन बात हलइ  दू सप्ताह तक हमरा कोय नयँ पकड़लकइ आउ
हमरा पर केकरो शक्का नयँ हलइ  एहे दू सप्ताह के दौरान विश्वास करथिन चाहे
नयँ करथिन अलिक्सांद्र पित्रोविच हम पूरा सुख के अनुभव कइलिअइ  रोज दिन
हम आउ ल्विज़ा दुन्नु मिल्लऽ हलिअइ  आउ ओकरा केतना केतना हमरा से लगाव हो
गेलइ  कन्नऽ हइ - हम बोलऽ हइ तोहर पीछू-पीछू जाहाँ तोहरा भेजल जइतो
जइबो तोहरा लगी सब कुछ छोड़ देबो  हम सोच रहलिए हल कि अभी हमर पूरे जिनगी
के फैसला हो जइतइ - एतना हमरा ऊ तखने दिल के पिघला देलके हल  लेकिन दू
सप्ताह के बाद हमरा पकड़ लेल गेलइ  बुढ़उ आउ ल्विज़ा के चाची एकमत हो गेले हल
आउ हमर विरोध में सबूत पेश कर देते गेले हल लेकिन ठहरऽ हम बकलूशिन के
टोकलिअइ ई सब कुछ लगी तोरा खाली कुल्लम दस बरिस चाहे बारह बरिस खातिर
पूरे अवधि लगी सिविल विभाग में भेजल जा सकऽ हलइ लेकिन तूँ तो विशेष विभाग
में हकहो  ई कइसे संभव हइ ओह ई तो दोसरे मामला निकसलइ बकलूशिन कहलकइ
 जब हमरा कोर्ट में लावल गेलइ कप्तान कोर्ट के सामनहीं हमरा गंदा शब्द
से गारी-गल्लम कइलकइ  हमरा बरदास नयँ होलइ आउ हम ओकरा बोलऽ हिअइ - काहे
लगी तूँ गारी-गल्लम कर रहलहीं हँ  की तूँ नयँ देखऽ हीं कमीने कि तूँ
ज़ेर्त्सालो [६] के सामने बइठल हीं फेर मोकदमा दोसरे मोड़ ले लेलकइ नावा
तरीका से मोकदमा चललइ आउ ई सब कुछ के एक साथ विचार करके आउ दंडादेश सुनावल
गेलइ - चार हजार (फटका) आउ हियाँ विशेष विभाग में  आउ जब हमरा दंड देवे
लगी बाहर ले जाल गेलइ त कप्तान के भी बाहर ले जाल गेलइ - हमरा हरा गली
से होके आउ ओकरा रैंक से वंचित करके सैनिक के रूप में #### फेर भेंट होतइ अलिक्सांद्र पित्रोविच  हमन्हीं के नाटक मंचन
के दौरान जरूर आथिन  #### #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### सूची
पिछला अगला #### 0 #### #### #### #### #### #### /* #### #### */ #### #### #### #### #### #### #### #### #### #### #### #### ####