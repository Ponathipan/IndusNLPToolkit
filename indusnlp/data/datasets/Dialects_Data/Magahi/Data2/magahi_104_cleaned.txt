#### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### #### उपन्यास – “आझकल के हीरो”भाग-२२ राजकुमारी मेरी - अध्याय-१५१२ जूनआझ
के शाम घटना से भरल-पूरल हलइ  किस्लोवोद्स्क से करीब तीन विर्स्ता दूर
दर्रा में जाहाँ पोदकुमोक नदी बहऽ हइ छल्ला #### नाम के एगो खड़ी
चट्टान हइ  ई प्रकृति द्वारा बनावल एगो फाटक हइ  ई उँचगर पहाड़ी पर उपरे
उट्ठऽ हइ जेकरा से होके अस्ताचलगामी सूर्य अपन अंतिम प्रज्वलित दृष्टि
संसार पर डालऽ हइ  एगो बड़गो शोभायात्रा (जलूस) ओद्धिर पत्थल के खिड़की से
होके सूर्यास्त देखे लगी रवाना होलइ  सच कहल जाय तो हमन्हीं में से कोय
भी सूर्य के बारे नयँ सोचब करऽ हलइ  हम छोटकी राजकुमारी के बगल-बगल घोड़ा
पर सवार जाब करऽ हलइ  घर वापिस आवे बखत पोदकुमोक नदी पार करे के हलइ 
सबसे छोटगर-छोटगर पहाड़ी नाला खतरनाक होवऽ हइ खास करके ई बात से कि ओकर
तलहटी बिलकुल बहुरूपदर्शी #### होवऽ हइ - हरेक दिन लहर के दबाव
से ई बदलते रहऽ हइ जाहाँ कल्हे पत्थल हलइ हुआँ अभी गड्ढा हो सकऽ हइ  हम
राजकुमारी के घोड़वा के लगाम हाथ में ले लेलिअइ आउ एकरा पानी में प्रवेश
करइलिअइ जे टेहुना से उपरे नयँ हलइ  हमन्हीं बहाव के विरुद्ध धीरे-धीरे
तिरछे बढ़े लगलिअइ  ई जानल-बुझल बात हइ कि तेज नाला के पार करते बखत पानी
पर ध्यान नयँ देवे के चाही काहेकि तुरतम्मे सिर चकराय लगऽ हइ  हम
राजकुमारी मेरी के ई बात के मामले में सवधान करे लगी भूल गेलिअइ हमन्हीं
बीच धार में पहुँच चुकलिए हल सबसे तेज धार में जब ऊ अपन जीन पर अचानक एक
दने झुक गेलथिन हमरा चक्कर नियन आवऽ हके  ऊ क्षीण स्वर में बोललथिन 
हम तेजी से उनका तरफ झुकलिअइ उनकर लचीला कमर के अपन बाँह से लपेट लेलिअइ 
उपरे दने देखथिन  हम उनका कान में कहलिअइ एकरा से कुछ नयँ होतइ खाली
डरथिन नयँ हम अपने के साथ हिअइ उनका बेहतर लगलइ  ऊ हमर बाँह से खुद के
छोड़ावे लगी चाहऽ हलथिन लेकिन हम आउ जादे कसके उनकर नाजुक कोमल देह के जकड़
लेलिअइ  हमर गाल लगभग उनकर गाल से स्पर्श कर लेलकइ जेकरा से मानूँ ज्वाला
लहराब करऽ हलइ अपने हमरा साथ की कर रहलथिन हँ  हे भगमान  हम उनकर
थरथराहट आउ संकोच पर कुछ ध्यान नयँ देलिअइ आउ हमर ठोर उनकर कोमल गाल से
स्पर्श कर लेलकइ  ऊ चौंक गेलथिन लेकिन कुछ नयँ बोललथिन  हमन्हीं बाकी
लोग के पीछू-पीछू जाब करऽ हलिअइ कोय नयँ देखते गेलइ  जब तक हमन्हीं
किनारे पहुँचलिअइ तब तक सब कोय दुलकी चाल से #### #### #### चल पड़ले हल 
राजकुमारी अपन घोड़ा रोक लेलथिन  हम उनका भिर खड़ी रहलिअइ  ई साफ देखाय दे
हलइ कि ऊ हमर मौन से बेचैन हलथिन लेकिन हम एक्को शब्द नयँ बोले के कसम खा
लेलिअइ - उत्सुकतावश  हम देखे लगी चाहऽ हलिअइ कि ऊ ई कठिन परिस्थिति से
कइसे निपटऽ हथिन या तो अपने हमरा से घृणा करऽ हथिन नयँ तो बहुत प्यार
करऽ हथिन  आखिरकार ऊ अश्रुपूर्ण स्वर में कहलथिन  शायद अपने हमरा पर
हँस्से लगी हमर आत्मा के दुखावे लगी आउ बाद में छोड़ देवे लगी चाहऽ हथिन 
ई एतना निकृष्ट एतना नीच होतइ कि खाली बस अनुमान  ओह नयँ  की ई सच
नयँ हइ ऊ कोमल विश्वास के स्वर में बात आगू जोड़लथिन की ई सच नयँ हइ कि
हमरा में अइसन कुच्छो नयँ हइ जे हमरा आदर से वंचित करतइ  अपने के ढीठ
हरक्कत  हमरा अपने के हमरा अपने के माफ कर देवे के चाही काहेकि हम
अइसन होवे देलिअइ  जवाब देथिन बोलथिन तो हम अपने के अवाज सुन्ने लगी
चाहऽ हिअइ   अंतिम शब्द में अइसन स्त्रीजन्य अधीरता हलइ कि हम
जाने-अनजाने मुसका देलिअइ  भाग्यवश अन्हेरा होवे लगले हल  हम कुछ नयँ
जवाब देलिअइ अपने मौन हथिन  ऊ बात जारी रखलथिन अपने शायद चाहऽ
हथिन कि हम पहिले बोलिअइ कि हम अपने के प्यार करऽ हिअइ  हम मौन
रहलिअइ की अपने एहे चाहऽ हथिन  तेजी से हमरा दने मुड़के ऊ बात जारी
रखलथिन  उनकर दृष्टि आउ स्वर में कुछ तो भयंकर हलइ काहे लगी 
कन्हा उचकइते हम जवाब देलिअइ ऊ अपन घोड़वा के चाबुक लगइलथिन आउ सँकरा
खतरनाक रस्ता से होके पूरा सरपट दौड़इते रवाना होलथिन ई एतना तेजी से होलइ
कि हम मोसकिल से उनकर बराबरी में घोड़ा दौड़ा पइलिअइ आउ ओहो तब जब ऊ बाकी
लोग के साथ मिल नयँ गेलथिन  घर पहुँचे तक ऊ मिनट-मिनट बोलऽ हलथिन आउ
हँस्सऽ हलथिन  उनकर हलचल में कुछ तो ज्वरपीड़ित नियन हलइ  हमरा दने एक्को
तुरी ऊ तकलथिन नयँ  सब कोय ई असाधारण प्रसन्नता के नोटिस करते गेलइ  आउ
अपन बेटी दने देखके बड़की राजकुमारी अंदरे अंदर प्रसन्न हो रहलथिन हल लेकिन
बेटी के बस स्नायविक दौरा #### #### हलइ  ऊ बिन नीन के रात गुजारथिन
आउ रोते रहथिन  ई विचार हमरा असीम आनंद दे हइ  अइसन पल होवऽ हइ जब हम
वैम्पायर [१] के समझऽ हिअइ  आउ फेर एगो भलमानुस के रूप में हमर नाम हइ
आउ ई उपाधि के अनुसार व्यवहार करे के प्रयास करऽ हिअइ घोड़ा से उतरके
महिला सब राजकुमारी के निवास में गेते गेला  हम उत्तेजित हलिअइ आउ अपन
दिमाग में एकत्र हो रहल विचार सब के दूर करे लगी सरपट पहाड़ पर गेलिअइ  ओस
से भरल शाम आनंददायक ठंढक के साँस लेब करऽ हलइ  चान अन्हार पर्वत शिखर के
पीछू से उग रहले हल  बिन नाल ठोकल हमर घोड़वा के हरेक टाप दर्रा के सन्नाटा
में अस्पष्ट रूप से सुनाय दे हलइ  जलप्रपात बिजुन हम घोड़वा के पानी
पिलइलिअइ दखिनी रात के ताजा हावा के दू तुरी साँस लेलिअइ आउ वापसी यात्रा
शुरू कइलिअइ  हम नगर के उपनगरीय क्षेत्र से होके जा रहलिए हल  खिड़की के
रोशनी बुत्ते लगलइ किला के परकोटा पर के संतरी आउ आसपास के चौकी सब पर के
कज़ाक लोग एक दोसरा के चिल्लाके पुकारब करऽ हलइ  खड़ी चट्टान के अंत में
बन्नल उपनगर के घरवन में से एक में हमरा एगो असाधारण प्रकाश देखाय देलकइ
 बीच-बीच में अव्यवस्थित #### बातचीत आउ चीख सुनाय दे हलइ जे
फौजी लोग के मौज-मस्ती के तरफ इशारा करब करऽ हलइ  हम घोड़वा पर से उतर
गेलिअइ आउ दबे पाँव खिड़की भिर पहुँचलिइ  अधूरा बंद झिलमिली #### के
कारण हम रंगरेली मना रहल लोग के देख सकऽ हलिअइ आउ ओकन्हीं के बात सुन सकऽ
हलिअइ  लोग हमरा बारे बतियाऽ रहले हल पैदल सेना के कप्तान शराब से लाल
होल ध्यान आकर्षित करे के नीयत से टेबुल पर अपन मुक्का से प्रहार कइलकइ
भद्र जन  ऊ कहलकइ केकरो से एकर तुलना नयँ हो सकऽ हइ  पिचोरिन के सबक
सिखावे के चाही  ई सब पितिरबुर्ग के पंछी जे अपन खोंथा से बाहर अभी-अभी
उड़हीं ल सिखलके ह हमेशे अकड़के चल्लऽ हइ जब तक कि ओकन्हीं के नाक पर
प्रहार नयँ कइल जाय  ऊ सोचऽ हइ कि ऊ अकेल्ले ई फैशन के दुनियाँ में जीले
ह खाली ई कारण कि ऊ हमेशे साफ दस्ताना आउ निम्मन से पॉलिश कइल बूट धारण
करऽ हइ आउ कइसन घमंडी मुसकान  तइयो हमरा ई पक्का विश्वास हइ कि ऊ कायर
हइ - हाँ कायर हमरो एहे लगऽ हइ ग्रुशनित्स्की बोललइ  ओकरा कोय बात
के हँसके टाल देना पसीन हइ  एक तुरी हम ओकरा अइसन चीज के बारे बहुत कुछ कह
गेलिअइ कि दोसरा कोय हमरा ओज्जे परी काटके खुंडी-खुंडी कर देते हल लेकिन
पिचोरिन एकरा एगो हास्यास्पद रंग दे देलकइ  हम जाहिर हइ ओकरा चुनौती नयँ
देलिअइ काहेकि ई ओक्कर मामला हलइ आउ हम एकरा में उलझे लगी नयँ चाहऽ हलिअइ
ग्रुशनित्स्की ओकरा पर ई बात से उखड़ल हइ कि ऊ ओकरा से राजकुमारी के
छीन लेलकइ कोय तो बोललइ ई कइसन सोच हइ  हम तो वास्तव में राजकुमारी
के पीछू जरी सुन लगलिअइ लेकिन तुरतम्मे हट गेलिअइ काहेकि हम विवाह करे
लगी नयँ चाहऽ हिअइ आउ एगो लड़की के साथ समझौता करना हमर सिद्धांत के खिलाफ
हइ हाँ हम अपने सब के विश्वास देलावऽ हिअइ कि ऊ हद दर्जा के कायर हइ
मतलब पिचोरिन ग्रुशनित्स्की नयँ - ओह ग्रुशनित्स्की तो निम्मन अदमी हइ
आउ एकरा सिवाय ऊ हम्मर सच्चा दोस्त हइ  फेर से सेना के कप्तान बोललइ 
भद्र जन  की हियाँ के कोय नयँ ओकर पक्ष में  कोय नयँ  बेहतर हइ  त ओकर
बहादुरी के जाँचे लगी चाहऽ हथिन  ई हमन्हीं लगी मजेदार होतइ चाहऽ
हिअइ लेकिन कइसे त अइकी सुनते जाथिन - ग्रुशनित्स्की ओकरा पर खास करके
गोसाल हइ - ओकर पहिला भूमिका हइ  ऊ कोय बहुत तुच्छ बात पर मीन-मेख निकासतइ
आउ पिचोरिन के द्वंद्वयुद्ध लगी ललकारतइ  नयँ जरी ठहरथिन अइकी एकरे
में तो खास बात हइ  द्वंद्वयुद्ध लगी चुनौती देतइ - ठीक  ई सब कुछ -
चुनौती तैयारी शर्त - यथासंभव शानदार आउ भयंकर होतइ  ई सब व्यवस्था हम
देखबइ  हम तोर सहायक #### होबउ हमर बेचारे दोस्त  ठीक  खाली अइकी
हियाँ हइ चाल - पिस्तौल में गोली हमन्हीं नयँ भरते जइबइ  हियाँ परी हम
अपने सब के जवाब दे हिअइ कि पिचोरिन डर जइतइ - छो कदम पर हम दुन्नु के
रखबइ भाड़ में जाय  त भद्र जन की अपने सब सहमत हथिन  शानदार प्लान 
सहमत  काहे नयँ  सगरो से अवाज सुनाय देलकइ आउ तूँ ग्रुशनित्स्की हम
दिल के तेज धड़कन के साथ ग्रुशनित्स्की के उत्तर के प्रतीक्षा करे लगलिअइ 
रूक्ष क्रोध हमरा ई विचार पर घर कर गेलइ कि अगर संयोग नयँ होते हल त हम ई
मूरख लोग के हास्य पात्र #### #### बन जइतिए हल  अगर ग्रुशनित्स्की
सहमत नयँ होते हल त हम लपकके ओकर गरदन से लिपट जइतिए हल  लेकिन बाद में
कुछ देर के मौन के बाद ऊ अपन जगह से उठलइ अपन हाथ कप्तान दने बढ़इलकइ आउ
शान से कहलकइ - ठीक हइ हम सहमत हिअइ ई पूरे आदरणीय कंपनी के हर्षातिरेक
के वर्णन करना मोसकिल हइ हम घर वापिस अइलिअइ दू गो भिन्न भावना से
उत्तेजित होल  पहिला हलइ उदासी  काहे लगी ओकन्हीं सब्भे हमरा से ईर्ष्या
करऽ हइ  हम सोच रहलिए हल  काहे लगी  की हम केकरो ठेस पहुँचइलिअइ  नयँ
 की वास्तव में हम ओइसनकन लोग के गिनती में हिअइ जेक्कर एक नजर भी मन में
दुर्भावना पैदा करऽ हइ  आउ हम अनुभव कइलिअइ कि एगो जहरीला दुर्भाव
धीरे-धीरे हमर दिल में भरे लगलइ  सावधान मिस्टर ग्रुशनित्स्की  हम
बोललिअइ कमरा में चहलकदमी करते  हमरा साथ लोग अइसन मजाक नयँ करते जा हइ
 अपन मूरख साथी सब के अनुमोदन खातिर अपने के भारी कीमत चुकावे पड़तइ  हम
अपने के खिलौना नयँ हिअइ  हमरा रात भर नीन नयँ अइलइ  सुबह होवे तक हम
खट्टा नारंगी नियन पीयर हो गेलिअइ सुबहे हमरा कुआँ बिजुन छोटकी राजकुमारी
से भेंट होलइ अपने बेमार हथिन  हमरा दने एकटक देखते ऊ पुछलथिन हमरा
रात भर नीन नयँ आल आउ हमरो नयँ  हम अपने के दोषी ठहरइलिअइ  शायद
व्यर्थ में  लेकिन स्पष्टीकरण देथिन हम अपने के सब कुछ माफ कर दे सकऽ
हिअइ वास्तव में सब कुछ  सब कुछ  खाली सच बोलथिन  खाली आउ
जल्दी  देखऽ हथिन हम बहुत सोचलिअइ अपने के व्यवहार के व्याख्या करे आउ
स्पष्टीकरण करे के प्रयास कइलिअइ शायद अपने हमर रिश्तेदार के तरफ से बाधा
से भयभीत हथिन  ई कोय बात नयँ हइ जब उनकन्हीं के मालूम पड़तइ  (उनकर
स्वर में कंपन हलइ) हम उनकन्हीं के मना लेबइ  कि अपने के खुद के परिस्थिति
 लेकिन ई जान लेथिन कि हम जेकरा प्यार करऽ हिअइ ओकरा लगी सब कुछ के
बलिदान कर सकऽ हिअइ  ओह जरी जल्दी उत्तर देथिन दया करथिन  अपने
हमरा से घृणा नयँ करऽ हथिन सच हइ न ऊ हमर हाथ धर लेलथिन बड़की राजकुमारी
हमन्हीं से आगू वेरा के पति के साथ जा रहलथिन हल आउ कुछ नयँ देख रहलथिन हल
लेकिन टहल रहल रोगी उत्सुक लोग में से सबसे अधिक उत्सुक गप्पी लोग
हमन्हीं के देख सकते जा हलइ आउ तेजी से हम उनकर भावपूर्ण पकड़ से अपन हाथ
छोड़ा लेलिअइ हम अपने के सब कुछ सच-सच बतइबइ हम राजकुमारी के कहलिअइ
हम न तो खुद के मामले में सफाई देबइ आउ न अपन व्यवहार के व्याख्या करबइ 
हम अपने के प्यार नयँ करऽ हिअइ उनकर ठोर जरी पीयर पड़ गेलइ हमरा
अकेल्ले छोड़ देथिन मोसकिल से सुनाय देवे वला अवाज में ऊ कहलथिन  हम
कन्हा उचकइलिअइ मुड़ गेलिअइ आउ चल गेलिअइ  #### 0 #### #### #### #### #### /* #### #### */ #### #### #### #### #### #### #### #### #### #### #### #### #### #### #### #### अनूदित साहित्य सूची पिछला #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### #### उपन्यास – “आझकल के हीरो”भाग-२२ राजकुमारी मेरी - अध्याय-१४११
जूनआखिरकार उनकन्हीं अइते गेलथिन  हम खिड़की बिजुन बैठल हलिअइ जब उनकन्हीं
के करेता के खड़खड़ाहट सुनलिअइ  हमर दिल धड़धड़ करे लगलइ  ई की हइ  कहीं
हम प्रेमासक्त तो नयँ हो गेलिए ह  हम एतना मूर्खतापूर्ण रूप से बनले हिअइ
कि हमरा से अइसन अपेक्षा कइल जा सकऽ हइ  हम उनकन्हीं हीं दुपहर के भोजन
कइलिअइ  बड़की राजकुमारी हमरा बहुत प्रेम भरल दृष्टि से देखऽ हथिन आउ अपन
बेटी से दूर नयँ होवऽ हथिन  ई तो खराब बात हइ  चूँकि वेरा हमरा चलते
राजकुमारी से ईर्ष्या करऽ हइ - ई तो हमर निम्मन उपलब्धि होलइ  अपन
प्रतियोगी के दुख देवे खातिर एगो औरत की नयँ करतइ  हमरा आद पड़ऽ हइ एक औरत
हमर प्रेम में पड़लइ ई कारण से कि हम एगो दोसरा से प्रेम करऽ हलिअइ  औरत
के बुद्धि से अधिक विरोधाभासी कुच्छो नयँ होवऽ हइ  औरत के कोय बात के
मामले में आश्वस्त करना कठिन हइ अपने आप जइसे आश्वस्त हो सकइ ओइसे
ओकन्हीं के लावे पड़ऽ हइ  प्रमाण सब के ऊ क्रम जेकरा से ओकन्हीं अपन
पूर्वाग्रह तोड़ देइ बहुत मौलिक होवऽ हइ  ओकन्हीं के द्वंद्वात्मक
सिद्धांत #### के सिक्खे लगी अपन मस्तिष्क में तर्कशास्त्र के
सब्भे विचारधारा #### के नियम के उलटा-पलटा करे पड़ऽ हइ उदाहरणार्थ ई
एगो सामान्य तरीका हइ -ई अदमी हमरा प्यार करऽ हइ लेकिन हम शादी-शुदा हिअइ
- ओहे से हमरा ओकरा से प्यार नयँ करे के चाही  औरतानी तरीका हइ -हमरा
ओकरा नयँ प्यार करे के चाही काहेकि हम शादी-शुदा हिअइ लेकिन ऊ अदमी हमरा
प्यार करऽ हइ - परिणामस्वरूप हियाँ परी कइएक बिंदु हइ काहेकि तर्क आउ
कुछ नयँ बोल पावऽ हइ आउ मुख्य रूप से बोलऽ हइ - जीभ आँख आउ एकर पीछू दिल
अगर ई होवऽ हइ अगर कहीं ई डायरी पर औरत के नजर पड़ गेलइ तो  ई तो तोहमत
हइ  गोस्सा से ऊ चिल्ला उठतइ जबसे कवि लोग लिक्खऽ हथिन आउ औरतियन पढ़ऽ हइ
(जेकरा लगी उनकन्हीं के अत्यंत आभार) ओकन्हीं के केतना तुरी 'देवदूत' कहके
पुकारल गेलइ कि ओकन्हीं वास्तव में अपन सरलहृदय के कारण ई प्रशंसोक्ति
पर विश्वास कर लेते गेलइ ई बात भूलके कि ओहे सब कवि पैसा खातिर (रोमन
सम्राट्) नेरो के अर्धदेव #### के रूप में गौरवान्वित करते गेलथिन हल
 संयोगवश हमरा ओकन्हीं के बारे अइसन द्वेष के साथ बोले के नयँ हइ -
हमरा जे ओकन्हीं के सिवाय संसार में केकरो नयँ प्यार कइलकइ - हमरा जे
हमेशे ओकन्हीं लगी अपन चैन स्वाभिमान जिनगी के बलिदान देवे लगी तैयार हलइ
लेकिन वस्तुतः हम झुंझलाहट आउ अपमानित स्वाभिमान के दौरा में ओकन्हीं
से ऊ जादुई नकाब घिंच्चे के प्रयास नयँ करब करऽ हिअइ जेकर अंदर खाली
अनुभवी दृष्टि प्रवेश कर सकऽ हइ  नयँ ऊ सब कुछ जे हम ओकन्हीं के बारे
बोलऽ हिअइ खाली परिणाम हइ -बुद्धि के भावशून्य प्रेक्षण केआउ दिल के
शोकपूर्ण टिप्पणी के  [१]औरत लोग के इच्छा करे के चाही कि सब्भे मरद
ओकन्हीं के ओतने निम्मन से जानइ जइसे कि हम काहेकि हम ओकन्हीं के ओहे समय
से सो गुना अधिक प्यार करऽ हिअइ जबसे हमरा ओकन्हीं से भय नयँ लगऽ हइ आउ
ओकन्हीं के क्षुद्र दुर्बलता के समझे लगलिअइ  संयोगवश हाले में वेर्नर
औरतियन के एगो सम्मोहित जंगल से तुलना कइलथिन जेकरा बारे तासो [२] अपन
विमुक्त येरुशलम #### #### में वर्णन करऽ हथिन  अंदर जइवे
करभो ऊ (वेर्नर) कहलथिन कि तोरा दने सगरो तरफ से भय उड़ते अइतो कि
भगमान बचावो - कर्तव्य अभिमान शिष्टाचार सामान्य विचार मजाक नफरत 
खाली देखे के नयँ चाही बल्कि सीधे जाय के चाही - धीरे-धीरे करके सब राक्षस
गायब हो जइतो आउ तोरा सामने शांत आउ रोशनीदार खुल्लल छोटगर मैदान देखाय
देतो जेकर बीच हरियर मेंहदी #### खिल्लऽ हइ  लेकिन आफत के न्योता
देबऽ अगर कहीं शुरुए के कुछ डेग पर तोर दिल काँपे लगतो आउ पीछू मुड़के
देखबऽ  #### 0 #### #### #### #### #### #### /* #### */ #### #### #### #### #### #### #### #### #### #### #### #### #### #### #### #### #### साहित्य सूची पिछला #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### #### उपन्यास – “आझकल के हीरो”भाग-२२ राजकुमारी मेरी - अध्याय-१३१0
जूनअइकी अब तीन दिन हो चुकले ह हमरा किस्लोवोद्स्क अइला  कुआँ के पास आउ
घुम्मे-फिरे बखत हरेक रोज वेरा के हम देखऽ हिअइ  सुबहे जगला के बाद हम
खिड़की के पास बैठ जा हिअइ आउ लॉर्नेत के ओकर बाल्कोनी दने निर्दिष्ट करऽ
हिअइ  ऊ बहुत पहिलहीं पोशाक पेन्ह-उन्ह के तैयार होल पूर्वनिर्धारित इशारा
के इंतजार करब करऽ हइ  हमन्हीं मानूँ संयोगवश बाग में मिल्लऽ हिअइ जे
हमन्हीं के घर भिर से कुआँ दने निच्चे उतरऽ हइ  चैतन्यदायी पर्वतीय हावा
के कारण ओकर चेहरा के रंग आउ शक्ति वापिस आ गेले ह  नरज़ान [१] के व्यर्थे
के शूर-वीर के झरना नयँ कहल जा हइ  हियाँ के निवासी लोग ई बात पर जोर
देके कहऽ हइ कि किस्लोवोद्स्क के हावा प्रेम के पोषक हइ कि पर्वत माशूक
के तलहटी में कभी शुरू होल सब्भे रोमांस के उपसंहार हिएँ होवऽ हइ आउ
वास्तव में हियाँ सब कुछ एकांत के साँस ले हइ हियाँ सब कुछ रहस्यमय हइ -
जे धारा कोलाहल आउ फेन के साथ एक शिला पर से दोसरा शिला पर गिरते हरियाली
भरल पर्वत के बीच से अपना लगी काटके रस्ता बनावऽ हइ ओकर उपरे झुक्कल
लिंडेन वृक्ष के घना छाया आउ कुहरा आउ मौन से पूर्ण दर्रा जेकर शाखा
हियाँ से सगरो दने फैलऽ हइ उँचगर-उँचगर दक्खिनी घास आउ उज्जर #### के गंध से भरल सुगंधित हावा के ताजगी आउ अत्यंत शीतल नाला सब के
मधुर आउ निद्राजनक अनवरत कोलाहल जे घाटी के अंत में मिलके मित्रतापूर्ण
प्रतियोगिता के दौड़ में एक दोसरा से आगू बढ़े के प्रयास के साथ बहऽ हइ आउ
आखिरकार पोदकुमोक नदी में गिर जा हइ  ई तरफ दर्रा चौड़गर हइ आउ एगो हरियर
तंग घाटी #### में बदल जा हइ  एकरा से होके धूरी से भरल एगो जलेबिया रोड
हइ  हरेक तुरी जब हम एकरा तरफ नजर डालऽ हिअइ हमरा हमेशे लगऽ हइ कि एगो
करेता (घोड़ागाड़ी) आब करऽ हइ आउ करेता के खिड़की से एगो गुलाबी चेहरा बहरसी
हुलकऽ हइ  कइएक करेता ई रोड से गुजर चुकले ह लेकिन ऊ अभी तक नयँ  किला
के पीछू वला उपनगर #### घना अबादी वला हो चुकले ह  हमर निवास स्थल से
कुछ डेग पर पहाड़ी पर बनावल रेस्तोराँ में पोप्लर वृक्ष के दू कतार के
बीच शाम में रोशनी कौंधे लगऽ हइ  शोरगुल आउ गिलास के खनखनाहट देर रात तक
सुनाय दे हइ आउ कहूँ ओतना जादे कख़ेतिन शराब आउ खनिजयुक्त जल नयँ पीयल जा
हइ जेतना कि हियाँ लेकिन ई दुन्नु धंधा के मिश्रित करे वलाहइ हजारो
स्वयंसेवक - हम ओकन्हीं में से नयँ  [२]ग्रुशनित्स्की अपन गिरोह के साथ
कलाली में रोज दिन हंगामा करऽ हइ आउ हमरा साथ राम-सलाम लगभग नयँ होवऽ हइ ऊ
कल्हिंएँ अइले हल आउ तीन वृद्ध जन से लड़ाय-झगड़ा कर चुकले ह जेकन्हीं ओकरा
अपेक्षा पहिेले स्नानगृह में बैठे लगी चाहऽ हलथिन - निश्चय ही विपत्ति ओकरा
में लड़ाकू मनोदशा विकसित करऽ हइ  #### 0 #### #### #### #### #### /* #### #### */ #### #### #### #### #### #### #### #### #### #### #### #### #### #### #### #### अनूदित साहित्य सूची पिछला #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### #### उपन्यास – “आझकल के हीरो”भाग-२२ राजकुमारी मेरी - अध्याय-१२७
जूनएगारह बजे सुबह जे बखत राजकुमारी लिगोव्स्काया साधारणतः येरमोलोव्स्की
स्नानगृह में भाफ स्नान से पसेने-पसेने होल रहऽ हथिन हम उनकर घर भिर से
पैदल जा रहलिए हल  छोटकी राजकुमारी खिड़की बिजुन विचारमग्न होल बैठल हलथिन
 हमरा देखके अचानक उठ खड़ी होलथिन  हम ड्योढ़ी के अंदर गेलिअइ  नौकर-चाकर
में से कोय नयँ हलइ आउ बिन कोय सूचना के हियाँ के मुक्त रीति-रिवाज के
फयदा उठाके हम उपरे अतिथि-कक्ष तक चल गेलिअइ  राजकुमारी के सुंदर चेहरा
पर हलका पीलापन छाल हलइ  ऊ पियानो भिर खड़ी हलथिन अरामकुरसी के पिछला
हिस्सा पर एक हाथ टिकइले  ई हाथ बहुत धीमे से थरथराब करऽ हलइ  हम दबे
पाँव उनका भिर गेलिअइ आउ कहलिअइ -अपने हमरा पर क्रोधित हथिन  ऊ आँख
उठाके हमरा पर एगो उदास आउ गंभीर दृष्टि डललथिन आउ सिर हिलइलथिन  उनकर ठोर
कुछ तो कहे लगी चाह रहले हल लेकिन कह नयँ सकलइ  आँख अश्रु से डबडबाल हलइ
 ऊ अरामकुरसी में बैठ गेलथिन आउ अपन चेहरा हाथ से झाँप लेलथिन अपने के
की हो गेले ह  उनकर हाथ पकड़के हम कहलिअइ अपने हमरा आदर नयँ करऽ हथिन 
 ओह  हमरा अकेल्ले छोड़ देथिन  हम कुछ कदम चललिअइ  ऊ अरामकुरसी
पर टाठ होके बैठलथिन  उनकर आँख चमक रहले हल दरवाजा के हैंडिल पकड़के हम
रुक गेलिअइ आउ कहलिअइ -हमरा क्षमा करथिन राजकुमारी  हम पागल नियन
व्यवहार कइलिअइ  अइसन फेर दोसरा तुरी नयँ होतइ  हम कदम उठइबइ  अपने
के ई जानला से की फयदा कि हमर दिल में अभी तक की गुजरलइ  अपने के ई कभी
नयँ मालूम चलतइ आउ अपने लगी एहे बेहतर होतइ  अलविदा जइते बखत हमरा लगऽ
हइ कि ऊ रो रहलथिन हल  शाम होवे तक हम पैदल माशूक पर्वत के तराई के परिसर
में भटकते रहलिअइ भयंकर रूप से थक गेलिअइ आउ घर आके बिलकुल अशक्त होल
बिछौना पर लुढ़क गेलिअइहमरा हीं वेर्नर अइलथिन की ई सच हइ ऊ पुछलथिन
कि अपने राजकुमारी लिगोव्स्काया से विवाह करथिन की बात हइ  पूरा शहर
बोलब करऽ हइ  हमर सब्भे रोगी लोग ई मुख्य समाचार के चर्चा कर रहले ह आउ ई
रोगी अइसन लोग हइ - ओकन्हीं के सब कुछ मालूम रहऽ हइ ई ग्रुशनित्स्की के
चाल हइ  हम सोचलिअइ अपने के ई सब अफवाह के झूठ के साबित करे लगी
डाक्टर अपने के ई रहस्य बतावऽ हिअइ कि हम बिहान किस्लोवोद्स्क जा रहलिए ह
आउ बड़की राजकुमारी भी  नयँ ऊ एक सप्ताह आउ हिएँ ठहरथिन त
अपने विवाह नयँ करथिन   डाक्टर डाक्टर  हमरा दने देखथिन - की
वास्तव में हम मंगेतर नियन चाहे अइसने कुछ देखाय दे हिअइ हम ई नयँ बोल
रहलिए ह  लेकिन अपने जानऽ हथिन अइसन परिस्थिति होवऽ हइ  धूर्त
मुसकान के साथ ऊ आगू बोललथिन जेकरा में एगो सज्जन व्यक्ति विवाह करे लगी
कर्तव्यबद्ध हो जा हइ आउ अइसन माय होवऽ हइ जे कम से कम अइसन परिस्थिति के
रोक नयँ सकऽ हइ  ओहे से एगो मित्र के हैसियत से हम अपने के आउ सवधान
रहे के परामर्श दे हिअइ  हियाँ स्पा के स्थान में हावा बहुत खतरनाक हइ 
हम अइसन केतना बहुत निम्मन निम्मन सुंदर नवयुवक लोग के देखलिए ह जे बेहतर
भाग्य के योग्य हलइ आउ हियाँ से सीधे विवाह मंडप में गेलइ  विश्वास
करथिन कि लोग हमरो विवाह करावे लगी चाहऽ हलइ  विशेष करके एगो प्रांतीय
प्यारी माय जिनकर बेटी बड़ी पीयर हलइ  हमरा उनका ई बात कहे के दुर्भाग्य
होलइ कि विवाह के बाद चेहरा के रंग वापिस आ जइतइ  तब ऊ आभार के लोर
ढरकइते हमरा अपन बेटी के हाथ देवे के प्रस्ताव रखलथिन आउ अपन समुच्चा जयदाद
- शायद पचास आत्मा के [१]  लेकिन हम उत्तर देलिअइ कि हम एकर (अर्थात्
अइसन प्रतिष्ठा के) लायक नयँ हिअइ वेर्नर ई पूरा पक्का विश्वास के साथ
गेलथिन कि ऊ हमरा सवधान कर देलथिन हल  उनकर बात से हम नोटिस कइलिअइ कि
हमरा आउ छोटकी राजकुमारी के बारे शहर में कइएक तरह के अनाप-सनाप अफवाह फैला
देवल गेले हल  ग्रुशनित्स्की के एकर कीमत चुकावे पड़तइ  #### 0 #### #### #### #### #### /* #### #### #### #### #### #### #### #### #### #### #### #### #### #### #### #### #### #### #### साहित्य सूची पिछला #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### #### उपन्यास – “आझकल के हीरो”भाग-२२ राजकुमारी मेरी - अध्याय-११६ जूनआझ
सुबहे वेरा अपन पति के साथ किस्लोवोद्स्क चल गेलइ  हमरा उनकन्हीं के करेता
देखाय देलकइ जब हम राजकुमारी लिगोव्स्काया हीं (पैदल) जा रहलिए हल  ऊ
(वेरा) हमरा देखके सिर हिलइलकइ - ओकर निगाह में उलाहना हलइ केऽ दोषी हइ 
काहे ऊ हमरा अपना से एकांत में भेंट करे लगी अवसर देवे ल नयँ चाहऽ हइ 
प्रेम अग्नि नियन बिन ईंधन के बुत जा हइ  शायद डाह ऊ कर देतइ जे हमर
मिन्नत नयँ कर पइलकइ हम बड़की राजकुमारी भिर पक्का एक घंटा बैठलिअइ 
राजकुमारी मेरी बहरसी नयँ होलथिन - बेमार हथिन  शाम के ऊ बुलवार में नयँ
हलथिन  नयका निर्मित गिरोह लॉर्नेत से सज्जित वास्तव में एगो भयंकर रूप
धारण कर लेलके ह  हमरा ई बात के खुशी हइ कि छोटकी राजकुमारी बेमार हथिन 
ओकन्हीं उनका पर कुछ तो ढिठाई कर बैठते हल  ग्रुशनित्स्की के बाल ओझराल
हलइ आउ चेहरा उदास हलइ  ऊ लगऽ हइ वास्तव में व्यथित हइ विशेष करके ओकर
स्वाभिमान के ठेस पहुँचले ह  लेकिन अइसन लोग हकइ जेकरा में निराशा भी
हास्यास्पद होवऽ हइ  घर वापिस अइला पर हम नोटिस कइलिअइ कि कुछ तो कमी
हइ  हम उनका नयँ देख पइलिअइ  ऊ बेमार हथिन  कहीं हम वास्तव में उनकर
प्रेम में तो नयँ पड़ गेलिअइ   धत् कइसन बकवास हइ  #### 0 #### #### #### #### #### /* #### #### #### #### #### #### #### #### #### #### #### #### #### #### #### #### #### #### #### साहित्य सूची पिछला #### 0 #### #### #### #### /* #### */ #### #### #### #### #### #### #### #### #### #### #### #### #### #### #### तिरसू॰ = तिरसूल (मगही कहानी संग्रह)
कहानीकार - मोहन जी प्रकाशक - मिथिलेश प्रकाशन आरा (बिहार) शाखा:
सोहसराय (नालंदा) प्रथम संस्करण – १९८0 ई॰ २४ पृष्ठ  मूल्य – २ रुपइया
देल सन्दर्भ में पहिला संख्या पृष्ठ और बिन्दु के बाद वला संख्या पंक्ति
दर्शावऽ हइ कुल ठेठ मगही शब्द-संख्या - ७४ई कहानी संग्रह में कुल ३ कहानी
हइ  क्रम सं॰ विषय-सूची पृष्ठ 0 भूमिका - रासबिहारी पाण्डेय २ 0 परकासक
दने से ३-४ 0 अप्पन कलम से ५-६ 0 समरपन ७ 0 सूची ८ १ नयका सुरजोदय ९-१४
२ घुन १५-१७ ३ नंदिनी १८-२४ ठेठ मगही शब्द (अ से ह तक):१ अँखुआ
(पुलिस थाना आउ कचहरी के जरिये झगड़ा के फैसला से असालतन शांति कायम न हो
सकऽ हे झगड़ा के बीज लड़ाई के अँखुआ कुछ देरी ला दब जा हे बाकि अप्पन लोगिन
के जरिये पंचइती के जरिये जे निपटारा होवऽ हे ऊ असालतन आ पोख्ता होवऽ हे
आउ नेह आ सिनेह उपजावे वाला होवऽ हे ) (तिरसू॰१३२0)२ अगहर (भारतीय
चलित्तर के सिरजे में मोहन जी दरअसल माहिर हथ आउ विश्वास हे एकरा जरिये ई
मगही दुनियाँ में नाम पैदा करे में अगहर होतन ) (तिरसू॰४१४)३ अपनहीं (=
आप ही स्वयं ही खुद ही) (सुरेश रमेश गणेश वगैरह के बाप अड़ल हलन  लइकन
के दल अप्पन जिद्द न छोड़लन  ऊ लोग जग्गन मामूँ के मिनती कइलन कि ई झगड़ा
अपनहीं सझुरा सकऽ ही अपने के बात दुन्नो परिवार के लोग मानतन हमनी पुलिस
के लौटा देम ) (तिरसू॰१३६)४ असालतन (पुलिस थाना आउ कचहरी के जरिये झगड़ा
के फैसला से असालतन शांति कायम न हो सकऽ हे झगड़ा के बीज लड़ाई के अँखुआ
कुछ देरी ला दब जा हे बाकि अप्पन लोगिन के जरिये पंचइती के जरिये जे
निपटारा होवऽ हे ऊ असालतन आ पोख्ता होवऽ हे आउ नेह आ सिनेह उपजावे वाला
होवऽ हे ) (तिरसू॰१३१९ २२)५ एतवार (= रविवार) (एतवार के दिन हल  बड़ी
शुभ दिन  ई दिन सुरुज भगवान के प्रतीक हे  एह से ऊ सुरुज भगवान के सन्मुख
दुन्नो परिवार के सरदार लोग के भगवान के किरिया खिऔलन कि अब से हम झगड़ा न
करम मिलजुल के रहम हम एक दुसरा के इज्जत से देखम आउ आपस में मधुर बेवहार
रखम ) (तिरसू॰१४२)६ एत्ता (ऊ दरवाजा पर धीरे से दस्तक देलक तो नवयुवती
चउँक गेल  कहलक - तूँ एत्ता रात के काहे आवऽ ह हमरा डर लगऽ हे )
(तिरसू॰१५२0)७ ओत्ता (जेत्ता  ~) (मगही कहानी आउ कहानी सेंगरन के
जेत्ता फैलाव होवे के चाही ओत्ता फैलाव न दीखइत हे बाकि एकरा दने लोगन के
झुकाव देखाई पड़इत हे ई मगही कहानी के लोकप्रियता के निशानी हे )
(तिरसू॰२२) ८ ओहिजा (जेहिजा  ~) (ऊ चिचियाल - जग्गन मामूँ बचावऽ
बचावऽ  देखऽ माय आउ बाबू जी मारे अलथू हे / कल्लू के माय आउ बाप दुन्नो
घबड़ाके ओहिजा से हट गेलन  जग्गन मामूँ अब ओकरा नजदीक हलन  दुन्नो दने से
कुछ लोग लाठी लेके एक दूसर पर टूट पड़लन  लइकन सब जग्गन मामूँ के खबर देलन
 जग्गन मामूँ बीच-बचाव ला तुरंत ओहिजा पहुँच गेलन  जग्गन मामूँ पुलिस के
आवे के बात सुनके ओहिजा जाय से इनकार कर देलन आउ कहलन कि जेहिजा पुलिस आवइत
हे ओहिजा हम्मर गइल ठीक न हे  हम्मर बात माने ले केहू तैयार न होतन )
(तिरसू॰१0१३ १११६ १२२३ १३२)९ कड़गर (= कड़रगर कड़ा) (पार्वती के पिता
पार्वती के शादी एगो प्रेस के मैनेजर ठाकुर सिंह से ठीक कर देले हथ  ठाकुर
सिंह विधुर हथ  उनकर पहिलकी मेहरारू से चार ठो संतान हथ  लमहर आउ चौला
जुआन  गाल पचकल मोंछ कड़गर ) (तिरसू॰२३२१)१0 कन्हाँ (पार्वती के माय कुछ
महीना पहिले हीं मर चुकल हल  सउँसे गिरहस्थी के भार ओकरे कन्हाँ पर आ गेल
हे ) (तिरसू॰१८८)११ कहनई (कुछ आलोचक के कहनई हे कि किस्सा-कहानी के गढ़
अमरीका हे आउ दुनिया के तमाम देसन में किस्सा-कहानी के फैलाव अमरीके से भेल
हे बाकि अप्पन भारत देश के इतिहास गवाह हे कि भारत किस्सा-कहानी के गढ़ हे
आउ वैदिक काल से किस्सा-कहानी के सूत्र खोजल जा सकऽ हे ) (तिरसू॰३१)१२
कान्हा (पार्वती के मौसी के घर शहर में हे  ओकर घर के चौगिरदी शहरे हे 
मौसी के बेटी नाइट ड्रेस पहिनऽ हे  चुस्त पैजामा आउ चुस्त कमीज  नाइलन के
दुपट्टा कान्हा पर झुलऽ हे  माथा के एगो चोटी आगे दने झुलऽ हे दुसरकी पीठ
दने ) (तिरसू॰२0२)१३ किरिया (= कसम) (एतवार के दिन हल  बड़ी शुभ दिन  ई
दिन सुरुज भगवान के प्रतीक हे  एह से ऊ सुरुज भगवान के सन्मुख दुन्नो
परिवार के सरदार लोग के भगवान के किरिया खिऔलन कि अब से हम झगड़ा न करम
मिलजुल के रहम हम एक दुसरा के इज्जत से देखम आउ आपस में मधुर बेवहार रखम
) (तिरसू॰१४४)१४ खेती-बारी (पार्वती के पिता घर-गिरहस्थी खेती-बारी के
सब काम करऽ हथ  पार्वती के मौसी के घर चल जाय से इनकर परेशानी बढ़ गेल हे
) (तिरसू॰१९८)१५ गहिड़ (= गहरा) (एक दिन कल्लू के माय कल्लू के बासी रोटी
खाय ला बड़ी मार मारलक   कल्लू के पीठ पर चोट के गहिड़ बाम उखड़ गेल  चोट
के वजह से ओकरा रोआई न निकलइत हल  ओकर घिग्घी बन्ह गेल हल )
(तिरसू॰९१७)१६ गिरहस्थी (पार्वती के माय कुछ महीना पहिले हीं मर चुकल हल 
सउँसे गिरहस्थी के भार ओकरे कन्हाँ पर आ गेल हे  पार्वती के मौसी के घर
चल जाय से इनकर परेशानी बढ़ गेल हे  उधर गिरहस्थी ला एगो औरत के जरूरत
महसूस करऽ हथ जे उनका खाना बना के दे घर के देख-रेख करे उनकर तबीयत खराब
हो जाय तो उनकर सेवा-टहल कर सके  ओकर अपन माय आउ नयकी माय के सुभाव में
कउनो फरक न रहे ) (तिरसू॰१८७ १९१0)१७ घर-गिरहस्थी (पार्वती के पिता
घर-गिरहस्थी खेती-बारी के सब काम करऽ हथ  पार्वती के मौसी के घर चल जाय
से इनकर परेशानी बढ़ गेल हे ) (तिरसू॰१९८)१८ घरनी (जग्गन मामूँ के माथा के
एक्सरे भेल  उनकर माथा के हड्डी टू गेल हल  उनकर घरनी रोवइत हलन  माथा
में पट्टी बन्हल हल ) (तिरसू॰१२४)१९ घिग्घी (एक दिन कल्लू के माय कल्लू
के बासी रोटी खाय ला बड़ी मार मारलक   कल्लू के पीठ पर चोट के गहिड़ बाम
उखड़ गेल  चोट के वजह से ओकरा रोआई न निकलइत हल  ओकर घिग्घी बन्ह गेल हल
) (तिरसू॰९१८)२0 चौगिरदी (पार्वती के मौसी के घर शहर में हे  ओकर घर के
चौगिरदी शहरे हे ) (तिरसू॰२0१)२१ चौला (= चौड़ा) (पार्वती के पिता पार्वती
के शादी एगो प्रेस के मैनेजर ठाकुर सिंह से ठीक कर देले हथ  ठाकुर सिंह
विधुर हथ  उनकर पहिलकी मेहरारू से चार ठो संतान हथ  लमहर आउ चौला जुआन 
गाल पचकल मोंछ कड़गर ) (तिरसू॰२३२0)२२ जरिया (जिनगी जीये के ढंग ओकरा
मालूम न हे  आखिर देहात में मिलवे का करऽ हे  न स्कूल न कॉलेज न
सिनेमा न क्लब  मन बहलाव के कउनो जरिया न ) (तिरसू॰२0१७)२३ जेत्ता (~
 ओत्ता) (मगही कहानी आउ कहानी सेंगरन के जेत्ता फैलाव होवे के चाही
ओत्ता फैलाव न दीखइत हे बाकि एकरा दने लोगन के झुकाव देखाई पड़इत हे ई मगही
कहानी के लोकप्रियता के निशानी हे ) (तिरसू॰२१) २४ जेहिजा (~  ओहिजा)
(जग्गन मामूँ पुलिस के आवे के बात सुनके ओहिजा जाय से इनकार कर देलन आउ
कहलन कि जेहिजा पुलिस आवइत हे ओहिजा हम्मर गइल ठीक न हे  हम्मर बात माने
ले केहू तैयार न होतन ) (तिरसू॰१३१)२५ टीसन (टीसन के बिजली गुल हल 
टीसन-रूम में टिकट के खिड़की के भितरी से केहू के रोवे के सिसकी सुनाई पड़ल 
कमरा के भीतर जरइत तेलबत्ती के धीमा रोशनी में एगो नारी रूप लउकल  कुरसी
से सटले खड़ा टीसन के छोटा बाबू पांडे ओकरा कउनो बात के तसल्ली दे रहइत हल
) (तिरसू॰१५१ ४)२६ ठकमुरकी (जग्गन मामूँ कल्लू के पिटाई सुनके तुरंत ओकर
दुआरी पर गेलन  कल्लू के देखके उनको ठकमुरकी लग गेल  ऊ फिन मन सहेज के
ओकर नजीके के अस्पताल में भरती करे ला कल्लू के बाबू से निहोरा कइलन )
(तिरसू॰१0१)२७ तरे (= तरह) (ई ~) (जब कउनो लइका के दवाई आउ इलाज ला कुछ
पइसा खरचा करे के जरूरत रहत तो पइसो लगा देतन  ई तरे ऊ लइकन के नेही आउ
सिनेही मामूँ बन गेलन हल ) (तिरसू॰९१२)२८ दमाद (= दामाद) (पार्वती के माय
कुछ महीना पहिले हीं मर चुकल हल  सउँसे गिरहस्थी के भार ओकरे कन्हाँ पर आ
गेल हे  खेले आउ खाय के दिन फिकिर परेशानी में बितइत हल  ओकर माय एक दिन
कहलक हल - बेटी तोहर बियाह जरूरे कउनो ऊँच घराना में करबउ आउ दमाद एगो बड़ा
आदमी होतइ ) (तिरसू॰१८११)२९ दुआरी (जग्गन के दुआरी लइकन के कचहरी हल  जब
कउनो लइका के माय या बाबू जी पीटथ या डाँटथ तो एकर फरियाद जग्गन मामूँ भिर
पहुँच जात आउ ऊ लइकन के तसल्ली देथ  जग्गन मामूँ कल्लू के पिटाई सुनके
तुरंत ओकर दुआरी पर गेलन ) (तिरसू॰९३ २0)३0 दुसरका (दुरका दिन सुबह
पांडे के पिता ओकर क्वार्टर पर अइलन  क्वार्टर पहुँच के ऊ एगो हंगामा खड़ा
कर देलन  उनकर लइका उनकर सलाहे के बिना नवयुवती से कोर्ट-मैरेज कर लेलके
हल ) (तिरसू॰१६२)३१ दुसरकी (पार्वती के मौसी के घर शहर में हे  ओकर घर
के चौगिरदी शहरे हे  मौसी के बेटी नाइट ड्रेस पहिनऽ हे  चुस्त पैजामा आउ
चुस्त कमीज  नाइलन के दुपट्टा कान्हा पर झुलऽ हे  माथा के एगो चोटी आगे
दने झुलऽ हे दुसरकी पीठ दने ) (तिरसू॰२0३)३२ नजीक (जग्गन मामूँ कल्लू के
पिटाई सुनके तुरंत ओकर दुआरी पर गेलन  कल्लू के देखके उनको ठकमुरकी लग गेल
 ऊ फिन मन सहेज के ओकर नजीके के अस्पताल में भरती करे ला कल्लू के बाबू से
निहोरा कइलन ) (तिरसू॰१0२)३३ नयकी (उधर गिरहस्थी ला एगो औरत के जरूरत
महसूस करऽ हथ जे उनका खाना बना के दे घर के देख-रेख करे उनकर तबीयत खराब
हो जाय तो उनकर सेवा-टहल कर सके  ओकर अपन माय आउ नयकी माय के सुभाव में
कउनो फरक न रहे ) (तिरसू॰१९१३)३४ निहोरा (जग्गन मामूँ कल्लू के पिटाई
सुनके तुरंत ओकर दुआरी पर गेलन  कल्लू के देखके उनको ठकमुरकी लग गेल  ऊ
फिन मन सहेज के ओकर नजीके के अस्पताल में भरती करे ला कल्लू के बाबू से
निहोरा कइलन ) (तिरसू॰१0३)३५ नीमन (पार्वती के पिता के तो सब बात नीमन न
लगल  उनकर धेयान पार्वती दने से हटे लगल हे ) (तिरसू॰२३१४)३६
न्योता-पेहानी (पार्वती के पिता अप्पन शादी के तैयारी में लगल हथ  अप्पन
नाता-रिश्ता हियाँ न्योता-पेहानी भेजइत हथ ) (तिरसू॰२२७)३७ पंचइती
(पुलिस थाना आउ कचहरी के जरिये झगड़ा के फैसला से असालतन शांति कायम न हो
सकऽ हे झगड़ा के बीज लड़ाई के अँखुआ कुछ देरी ला दब जा हे बाकि अप्पन लोगिन
के जरिये पंचइती के जरिये जे निपटारा होवऽ हे ऊ असालतन आ पोख्ता होवऽ हे
आउ नेह आ सिनेह उपजावे वाला होवऽ हे ) (तिरसू॰१३२१)३८ पचकल (पार्वती के
पिता पार्वती के शादी एगो प्रेस के मैनेजर ठाकुर सिंह से ठीक कर देले हथ 
ठाकुर सिंह विधुर हथ  उनकर पहिलकी मेहरारू से चार ठो संतान हथ  लमहर आउ
चौला जुआन  गाल पचकल मोंछ कड़गर ) (तिरसू॰२३२0)३९ पसन (= पसीन पसन्द)
(पार्वती चुप हे क्लब के जिनगी ओकरा नरक लगइत हे  ऊ सोचे लगऽ हे - शहर के
लइकी लोग केतना बेशरम होवऽ हथ   ऊ कउनो लइका के साथ प्रेम कर सकऽ हे 
न हमरा ई जिनगी पसन न हे  एह में जिनगी के पूर्णता न हे  अप्पन गाँव
जतई आउ अप्पन पिता से कहतई  ऊ शहर के जिनगी के पसन न करत ) (तिरसू॰२१११
१६)४0 पहिलकी (पार्वती के पिता पार्वती के शादी एगो प्रेस के मैनेजर ठाकुर
सिंह से ठीक कर देले हथ  ठाकुर सिंह विधुर हथ  उनकर पहिलकी मेहरारू से
चार ठो संतान हथ  लमहर आउ चौला जुआन  गाल पचकल मोंछ कड़गर )
(तिरसू॰२३१९)४१ पियासल (किनारे पर फूस के झोपड़ी में अप्पन पियाज के खेत के
रखवारी करइत पार्वती  इक्का-दुक्का मोसाफिर  झोपड़ी के बगल में एगो कच्चा
कुआँ आउ एगो बाल्टी  पियासल लोग पानी पीके ओकरा दने देखे के तकलीफ न करऽ
हथ ) (तिरसू॰१८४)४२ पोख्ता (= पुख्ता) (पुलिस थाना आउ कचहरी के जरिये
झगड़ा के फैसला से असालतन शांति कायम न हो सकऽ हे झगड़ा के बीज लड़ाई के
अँखुआ कुछ देरी ला दब जा हे बाकि अप्पन लोगिन के जरिये पंचइती के जरिये जे
निपटारा होवऽ हे ऊ असालतन आ पोख्ता होवऽ हे आउ नेह आ सिनेह उपजावे वाला
होवऽ हे ) (तिरसू॰१३२२)४३ फटकल-चुनल ('तिरसूल' हम्मर फटकल-चुनल तीन मगही
कहनियन के सेंगरन हे जेकरा में आज के जिनगी के बेबसी घुटन पीड़न
अत्याचार वगैरह के तस्वीर रक्खल गेल हे ) (तिरसू॰५१२)४४ फिकिर (पार्वती
के माय कुछ महीना पहिले हीं मर चुकल हल  सउँसे गिरहस्थी के भार ओकरे
कन्हाँ पर आ गेल हे  खेले आउ खाय के दिन फिकिर परेशानी में बितइत हल )
(तिरसू॰१८८)४५ बन्हना (एक दिन कल्लू के माय कल्लू के बासी रोटी खाय ला बड़ी
मार मारलक   कल्लू के पीठ पर चोट के गहिड़ बाम उखड़ गेल  चोट के वजह से
ओकरा रोआई न निकलइत हल  ओकर घिग्घी बन्ह गेल हल ) (तिरसू॰९१९)४६ बन्हल
(जग्गन मामूँ के माथा के एक्सरे भेल  उनकर माथा के हड्डी टू गेल हल  उनकर
घरनी रोवइत हलन  माथा में पट्टी बन्हल हल ) (तिरसू॰१२५)४७ बरियाती
(पार्वती के बरियाती बिहान आवेवाला हे  आज ओकर हरदी आउ ओबटन लगावल जा रहल
हे  अँगना में रसम के भात खाय ला ढेर कुँआर लइकी सब बइठल हथ )
(तिरसू॰२४१)४८ बासी-तेवासी (कल्लू शांत आउ संयत बोली में बोललक जग्गन
मामूँ स्कूल में माहटर साहेब कहले हलन कि पास-पड़ोस के मुहल्लन में हैजा के
बेमारी फैलल हे  ई छुआछूत वाली आउ खराब बेमारी हे  ई बेमारी से बचे ला
बासी-तेवासी सड़ल-गलल आउ माछी बइठल चीज न खाय के चाही ) (तिरसू॰१0२२)४९
बिहने (बिहने नवयुवती परेशान हल बेचैन हल  ऊ पांडे के कई बेर बोलाहट
भेजलक  पड़ोसी के लइका के भेजलक पोर्टर से खबर भिजवैलक बाकि पांडे अप्पन
क्वार्टर दने लौटे के नाम न लेइत हल ) (तिरसू॰१७१)५0 बेमार (= बीमार)
(कालोनी के भीतर कबहूँ केहू लइका बेमार पड़े तो ओकरा देखे ला जग्गन मामूँ
तुरत जयतन ) (तिरसू॰९७)५१ बेमारी (= बीमारी) (कल्लू शांत आउ संयत बोली
में बोललक जग्गन मामूँ स्कूल में माहटर साहेब कहले हलन कि पास-पड़ोस के
मुहल्लन में हैजा के बेमारी फैलल हे  ई छुआछूत वाली आउ खराब बेमारी हे  ई
बेमारी से बचे ला बासी-तेवासी सड़ल-गलल आउ माछी बइठल चीज न खाय के चाही )
(तिरसू॰१0२१ २२)५२ बेवहार (= व्यवहार) (कल्लू के माय-बाप के बेवहार से
जग्गन मामूँ के तनिको अचरज न भेल / जग्गन मामूँ के ई बढ़इत शोहरत कल्लू के
माय-बाप के नीमन न लगल  ऊ सुरुज भगवान के सन्मुख दुन्नो परिवार के सरदार
लोग के भगवान के किरिया खिऔलन कि अब से हम झगड़ा न करम मिलजुल के रहम हम
एक दुसरा के इज्जत से देखम आउ आपस में मधुर बेवहार रखम ) (तिरसू॰११९
१४६)५३ बोलाहट (= बोलहटा) (बिहने नवयुवती परेशान हल बेचैन हल  ऊ पांडे
के कई बेर बोलाहट भेजलक  पड़ोसी के लइका के भेजलक पोर्टर से खबर भिजवैलक
बाकि पांडे अप्पन क्वार्टर दने लौटे के नाम न लेइत हल ) (तिरसू॰१७२)५४
भरल-पूरल (पार्वती के घर भरल-पूरल हे  पार्वती के मउसी पार्वती के बेटी
मामी फूफी सब लोग आयल हथिन ) (तिरसू॰२२८)५५ भिजुन (= पास) (लइकन के दल
के साथ सुरेश रमेश गणेश के बाप जग्गन मामूँ भिजुन दौड़इत अइलन आउ उनका से
बीच-बचाव आउ समझौता ला चले के मिनती कइलन ) (तिरसू॰१२२१)५६ भितरी (टीसन
के बिजली गुल हल  टीसन-रूम में टिकट के खिड़की के भितरी से केहू के रोवे के
सिसकी सुनाई पड़ल  कमरा के भीतर जरइत तेलबत्ती के धीमा रोशनी में एगो नारी
रूप लउकल  कुरसी से सटले खड़ा टीसन के छोटा बाबू पांडे ओकरा कउनो बात के
तसल्ली दे रहइत हल ) (तिरसू॰१५२)५७ भिर (जग्गन के दुआरी लइकन के कचहरी हल
 जब कउनो लइका के माय या बाबू जी पीटथ या डाँटथ तो एकर फरियाद जग्गन मामूँ
भिर पहुँच जात आउ ऊ लइकन के तसल्ली देथ ) (तिरसू॰९५)५८ मधे (मौसी के बेटी
पार्वती के लजालु सुभाव के देखके नाक-भौं सिकोड़ऽ हे  ऊ ओकरा निरा देहाती
समझऽ हे  अप्पन बॉय फ्रेंड के मधे होके खिल्ली उड़ावऽ हे  जिनगी जीये के
ढंग ओकरा मालूम न हे ) (तिरसू॰२0१४)५९ मरजाद (पांडे के पिता बहुत
समझौलन-बुझौलन कि ई से कुल के मरजाद खतम होवऽ हे  ई बाबू साहेब के रखैल हे
 पांडे के पिता आँख में लेहू भरके बोललन कि नालायक तूँ हम्मर कुल के
मरजाद धूरी में मिला देलें आउ चल गेलन ) (तिरसू॰१६८ १४)६0 माछी (कल्लू
शांत आउ संयत बोली में बोललक जग्गन मामूँ स्कूल में माहटर साहेब कहले हलन
कि पास-पड़ोस के मुहल्लन में हैजा के बेमारी फैलल हे  ई छुआछूत वाली आउ
खराब बेमारी हे  ई बेमारी से बचे ला बासी-तेवासी सड़ल-गलल आउ माछी बइठल
चीज न खाय के चाही ) (तिरसू॰१११)६१ माहटर (= मास्टर) (कल्लू शांत आउ संयत
बोली में बोललक जग्गन मामूँ स्कूल में माहटर साहेब कहले हलन कि पास-पड़ोस
के मुहल्लन में हैजा के बेमारी फैलल हे  ई छुआछूत वाली आउ खराब बेमारी हे
 ई बेमारी से बचे ला बासी-तेवासी सड़ल-गलल आउ माछी बइठल चीज न खाय के चाही
) (तिरसू॰१0२0)६२ मिनती (= विनती) (सुरेश रमेश गणेश वगैरह के बाप अड़ल
हलन  लइकन के दल अप्पन जिद्द न छोड़लन  ऊ लोग जग्गन मामूँ के मिनती कइलन
कि ई झगड़ा अपनहीं सझुरा सकऽ ही अपने के बात दुन्नो परिवार के लोग मानतन
हमनी पुलिस के लौटा देम ) (तिरसू॰१३६)६३ रुचगर (कहानी एगो रुचगर
साहित्तिक विधा हे आउ शुरुए से लोग कहानी कहत-सुनत चलल आवऽ हथ )
(तिरसू॰५१)६४ रोआई (एक दिन कल्लू के माय कल्लू के बासी रोटी खाय ला बड़ी
मार मारलक   कल्लू के पीठ पर चोट के गहिड़ बाम उखड़ गेल  चोट के वजह से
ओकरा रोआई न निकलइत हल  ओकर घिग्घी बन्ह गेल हल ) (तिरसू॰९१८)६५ लइकी
(पड़ोस के गाँव में लाला दीन दयाल के लइकी सुशीला बेवा हो गेल हे  अबहीं
ओकर उमर बीसे साल के हे ) (तिरसू॰१९१७)६६ लमहर (पार्वती के पिता पार्वती
के शादी एगो प्रेस के मैनेजर ठाकुर सिंह से ठीक कर देले हथ  ठाकुर सिंह
विधुर हथ  उनकर पहिलकी मेहरारू से चार ठो संतान हथ  लमहर आउ चौला जुआन 
गाल पचकल मोंछ कड़गर ) (तिरसू॰२३२0)६७ लहास (पार्वती के बरियाती बिहान
आवेवाला हे  आज ओकर हरदी आउ ओबटन लगावल जा रहल हे   दुसरका दिन
पार्वती के लहास उहे पियाज के खेतवाली फूस के झोपड़ी में पड़ल हल )
(तिरसू॰२४७)६८ सझुराना (= सोझराना सीधा करना समस्या का समाधान निकालना)
(सुरेश रमेश गणेश वगैरह के बाप अड़ल हलन  लइकन के दल अप्पन जिद्द न छोड़लन
 ऊ लोग जग्गन मामूँ के मिनती कइलन कि ई झगड़ा अपनहीं सझुरा सकऽ ही अपने के
बात दुन्नो परिवार के लोग मानतन हमनी पुलिस के लौटा देम  ऊ कहलन कि
कालोनी के परिवार के झगड़न के अब नया ढंग से सझुरावल जाय ) (तिरसू॰१३६
१७)६९ सटले (टीसन के बिजली गुल हल  टीसन-रूम में टिकट के खिड़की के भितरी
से केहू के रोवे के सिसकी सुनाई पड़ल  कमरा के भीतर जरइत तेलबत्ती के धीमा
रोशनी में एगो नारी रूप लउकल  कुरसी से सटले खड़ा टीसन के छोटा बाबू पांडे
ओकरा कउनो बात के तसल्ली दे रहइत हल ) (तिरसू॰१५४)७0 सड़ल-गलल (कल्लू शांत
आउ संयत बोली में बोललक जग्गन मामूँ स्कूल में माहटर साहेब कहले हलन कि
पास-पड़ोस के मुहल्लन में हैजा के बेमारी फैलल हे  ई छुआछूत वाली आउ खराब
बेमारी हे  ई बेमारी से बचे ला बासी-तेवासी सड़ल-गलल आउ माछी बइठल चीज न
खाय के चाही ) (तिरसू॰१0२२)७१ सरहज (पार्वती के पिता अप्पन साली से
हँसी-मजाक करऽ हथ  सरहज गुलाबी रंग से भरल लोटा पार्वती के पिता पर उझील
देलन  ऊ रंग से भींग गेलन हे ) (तिरसू॰२२१४)७२ सुन्नर ('तिरसूल' हिंदी
आउ भोजपुरी के साथ मगही के लेखक आउ विचारक मोहन जी के तीन ठो सुन्नर कहनियन
के सेंगरन हइ ) (तिरसू॰४६)७३ सुभाव (= सोभाव स्वभाव) (उधर गिरहस्थी ला
एगो औरत के जरूरत महसूस करऽ हथ जे उनका खाना बना के दे घर के देख-रेख
करे उनकर तबीयत खराब हो जाय तो उनकर सेवा-टहल कर सके  ओकर अपन माय आउ
नयकी माय के सुभाव में कउनो फरक न रहे ) (तिरसू॰१९१३)७४ हियाँ (पार्वती
खुश न हे  ऊ अप्पन घर-देहात में ठीक हल  सोचे लगऽ हे - ओकर पिता हियाँ
काहे भेजलन  पार्वती के पिता अप्पन शादी के तैयारी में लगल हथ  अप्पन
नाता-रिश्ता हियाँ न्योता-पेहानी भेजइत हथ ) (तिरसू॰२0१0 #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### #### उपन्यास – “आझकल के हीरो”भाग-२२ राजकुमारी मेरी - अध्याय-१0५ जूनबॉल
नृत्य से आध घंटा पहिले ग्रुशनित्स्की पैदल सेना के अफसर के पूरे चमक-दमक
वरदी में हमरा भिर प्रकट होलइ  तेसरा बोताम से एगो काँसा के छोटगर चेन
संलग्न हलइ जेकरा से डबल लॉर्नेत लटकल हलइ अविश्वसनीय साइज के #### कामदेव के डैना नियन उपरे दने मोड़ल हलइ ओकर बूट चरचरा हलइ
बामा हाथ में मेमना के चमड़ा के भूरा रंग के दस्ताना आउ टोपी धइले हलइ आउ
दहिना से मिनट-मिनट पर अपन घुंघराल छोटगर-छोटगर गुच्छेदार बाल पर हाथ फेरब
करऽ हलइ  ओकर चेहरा पर आत्मविश्वास आउ साथे-साथ एक प्रकार के अविश्वास के
भाव परिलक्षित हो रहले हल  ओकर आनंदमय बाह्यरूप ओकर अभिमानी हरक्कत हमरा
ठहाका मारे लगी बाध्य कर देते हल अगर ई हमर मंशा के अनुकूल होते हल  ऊ
टोपी आउ दस्ताना टेबुल पर फेंक देलकइ आउ कोट-टेल के घींच-घाँचके सरियावे
लगलइ आउ खुद के अइना के सामने समारे लगलइ  एगो बड़गर कार रूमाल जे ओकर टाई
लगी अत्यंत उँचगर स्टिफनर (चुस्त बनावे वला) के चारो दने लपेटल हलइ जेकर
नोक ओकर ठुड्डी के सहारा देब करऽ हलइ ओकर कालर से आधा विर्शोक (लगभग २२
सेंमी) उपरे हलइ  ओकरा ई काफी नयँ लगलइ - ऊ एकरा उपरे घींचके कान तक ले
गेलइ  चूँकि वरदी के कालर बहुत चुस्त आउ असुविधाजनक हलइ अइसन कठिन काम के
चलते ओकर चेहरा पर अधिक रक्त-संचालन हो गेलइ लोग के कहना हइ कि तूँ हाल
के दिन हमर राजकुमारी के पीछू पड़ल रहलहो ह  ऊ काफी लापरवाही के लहजा में
कहलकइ आउ बिन हमरा दने नजर कइले हमन्हीं जइसन मूरख के काहाँ चाय पीए के
 ओकरा हम उत्तर देलिअइ पहिलौका जमाना के सबसे चतुर निकम्मा लोग में से
एक के प्रिय उक्ति के दोहरइते जेकर कभी पुश्किन गुणगान कइलथिन हल [१]
जरी हमरा बतइबहो की ई वरदी हमरा पर फब्बऽ हइ   ओह अभिशप्त यहूदी 
 कँखिया भिर ई केतना काटऽ हइ   तोहरा पास इत्र हको हे भगमान 
तोरा आउ की चाही  तोर देह से तो अइसीं एतना गुलाबी अंगराग #### के गंध
आवऽ हकोकोय बात नयँ  जरी द तो एद्धिर ऊ आधा शीशी अपन टाई पर नाक
में इस्तेमाल करे वला रूमाल पर आउ आस्तीन पर उँड़ेल लेलकइ तूँ नृत्य करे
जा रहलो ह  ऊ पुछलकइ हमर तो अइसन विचार नयँ हइ हमरा आशंका हके कि
हमरा छोटकी राजकुमारी के साथ माज़ुर्का नृत्य करे पड़त आउ हमरा एकरा बारे
कुछ नयँ मालूम आउ तूँ उनका भिर माज़ुर्का के प्रस्ताव रखलहो ह अभी
तक तो नयँ ध्यान रखिहऽ कि तोहरा से पहिले कोय अधिकार नयँ कर ले
वास्तव में  अपन निरार पर प्रहार करके ऊ बोललइ  अलविदा  हम
उनका प्रवेश द्वार पर इंतजार करे जा रहलिए ह  ऊ टोपी उठइलकइ आउ दौड़ पड़लइ
 आध घंटा के बाद हमहूँ प्रस्थान कइलिअइ  रस्ता में अन्हेरा हलइ आउ रस्ता
विरान हलइ  क्लब चाहे कलाली जे भी कहल जाय में लोग के भीड़ हलइ  एकर
खिड़की सब में रोशनी हलइ  शाम के हावा रेजिमेंट बैंड के अवाज हमरा तक
पहुँचा रहले हल  हम धीरे-धीरे जा रहलिए हल  हम उदास हलिअइ  की वास्तव
में हम सोचलिअइ पृथ्वी पर हमर एक्के उद्देश्य हइ - दोसर लोग के आशा के
नष्ट करना  जबसे हम जिनगी जीयऽ हिअइ आउ कर्म करऽ हिअइ भाग्य हमरा हमेशे
दोसर के नाटक के अंतिम भूमिका अदा करे लगी आगू लइलकइ मानूँ हमरा बेगर कोय
न नयँ मर सकऽ हलइ आउ न हताश हो सकऽ हलइ  हम नाटक के पचमा अंक के अनिवार्य
पात्र हलिअइ जाने-अनजाने हम एगो जल्लाद चाहे विश्वासघाती के दयनीय भूमिका
अदा कइलिअइ  एकरा में भाग्य के की उद्देश्य हलइ   कहीं हम ओकरा से
मध्यम वर्ग के त्रासदी आउ पारिवारिक उपन्यास के रचियता तो नियुक्त नयँ कइल
गेलिअइ - चाहे कथा के आपूर्ति करे वला के सहयोगी के रूप में उदाहरणार्थ
वाचन लगी पुस्तकालय [२] हेतु   ई कइसे जानल जाय   की अइसन लोग कम
हइ जे जिनगी के शुरुआत में सोचते जा हइ कि ऊ एकरा सिकंदर महान चाहे
लॉर्ड बायरन #### बनके अंत करतइ आउ तइयो पूरे जिनगी तक टिट्यूलर
काउंसेलर (अर्थात् निम्न दर्जा के सरकारी नौकर) के पद तक रह जा हइ  
हॉल में प्रवेश करके हम पुरुष लोग के भीड़ में छिप गेलिअइ आउ हम अपन
प्रेक्षण करे लगलिअइ  ग्रुशनित्स्की छोटकी राजकुमारी भिर खड़ी हलइ आउ कुछ
तो बड़गो जोश में बोल रहले हल  ऊ ओकरा अन्यमनस्क होल सुन रहलथिन हल
अगल-बगल नजर डाल रहलथिन हल एगो पंखा अपन ठोर से लगइले  उनकर चेहरा से
अधीरता चित्रित हो रहले हल आँख चारो दने केकरो तो ढूँढ़ रहले हल  हम पीछू
से दबे पाँव नगीच गेलिअइ ताकि उनकन्हीं के बातचीत सुन सकिअइ अपने हमरा
यातना देब करऽ हथिन राजकुमारी  ग्रुशनित्स्की बोललइ पिछलौका समय
मिल्ले के समय से अपने भयंकर रूप से बदल गेलथिन हँ अपनहूँ बदल गेलथिन
हँ ऊ उत्तर देलथिन ओकरा पर एगो तेज नजर डालते जेकरा में ऊ रहस्यमय
व्यंग्य के भाँप नयँ सकलइ हम  हम बदल गेलिए ह   ओह कभी नयँ  अपने
जानऽ हथिन कि ई असंभव हइ  जे अपने के एक तुरी देखलकइ ऊ हमेशे लगी अपन
साथ अपने के दैवी प्रतिमा के वहन करतइ बस करथिन काहे नयँ अपने अभी
ऊ सुन्ने लगी चाहऽ हथिन जे बिलकुल हाले में आउ एतना अकसर प्रेमपूर्वक
सुनलथिनकाहेकि हमरा पुनरावृत्ति पसीन नयँ ऊ हँसते उत्तर देलथिन 
ओह हमरा से बड़गो गलती हो गेलइ   हम पागल नियन सोच रहलिए हल कि कम
से कम ई स्कंधिका हमरा आशा करे के अधिकार देतइ  नयँ बेहतर ई होते हल कि
हम ऊ घृणास्पद फौजी ओवरकोट में रहतिए हल जेकरा से शायद अपने के ध्यान
आकृष्ट हो सकते हल वास्तव में अपने के ओवरकोट बहुत जादे सुट करऽ हइ
एहे क्षण हम छोटकी राजकुमारी भिर गेलिअइ आउ झुकके अभिवादन कइलिअइ  शरम
से उनकर चेहरा जरी लाल हो गेलइ आउ ऊ तेजी से बोल गेलथिन – की ई सही नयँ
हइ मिस्टर पिचोरिन कि धूसर ओवरकोट मिस्टर ग्रुशनित्स्की के बहुत जादे सुट
करऽ हइ  हम अपने से सहमत नयँ हिअइ हम उत्तर देलिअइ ई वरदी में ऊ
आउ जादे नौजवान देखाय दे हथिन ग्रुशनित्स्की ई प्रहार के बरदास नयँ कर
पइलकइ  सब लड़कन नियन ऊ खुद के प्रौढ़ समझऽ हइ  ऊ सोचऽ हइ कि ओकर चेहरा
पर भावना के गहरा चिह्न समय के छाप के स्थान ले लेतइ  ऊ हमरा पर एगो भीषण
दृष्टि #### #### डललकइ गोड़ पटकलकइ आउ सीधे निकस गेलइ  आउ कबूल
करथिन हम राजकुमारी के कहलिअइ कि हलाँकि ऊ हमेशे हास्यजनक हलइ लेकिन
तइयो हाल में ऊ अपने के रोचक लगलइ  धूसर ओवरकोट में  ऊ नजर निच्चे
कर लेलथिन आउ जवाब नयँ देलथिन  ग्रुशनित्स्की पूरे शाम छोटकी राजकुमारी के
पीछू लगल रहलइ नृत्य कइलकइ या तो उनका साथ चाहे उनकर सामने  ऊ नजर से
उनका मानूँ निंगलऽ हलइ आह भरऽ हलइ आउ उनका मिन्नत आउ ताना से बोर कइलकइ 
तेसरा काद्रिल नृत्य के बाद ऊ ओकरा से घृणा करे लगलथिन हम तोरा से अइसन
अपेक्षा नयँ कइलियो हल हमरा भिर आके आउ हमर हाथ पकड़के ऊ कहलकइ की
तूँ उनका साथ माज़ुर्का नृत्य करे वला हकहो  ऊ गंभीर स्वर में पुछलकइ 
ऊ हमरा भिर कबूल कइलथिन त एकरा से की  की वास्तव में ई रहस्य हइ
जाहिर हइ  हमरा ई छिछोरी लड़की से अइसने अपेक्षा करे के चाही हल 
एगो नाज-नखरा वली से  हम तो एकर बदला लेबइ अपन ओवरकोट चाहे अपन
स्कंधिका के दोष देहो लेकिन उनका काहे लगी  एकरा में उनकर की दोष हइ कि
तूँ उनका अब पसीन नयँ हकहो  त आशा काहे लगी देवे के तूँ आशा काहे
लगी कइलहो  कोय चीज के इच्छा करना आउ एकरा लगी प्रयास करना - ई बात तो
समझऽ हिअइ लेकिन आशा केऽ करऽ हइ तूँ बाजी जीत लेलऽ - खाली पूरा नयँ
कुटिलतापूर्वक मुसकइते ऊ बोललइ माज़ुर्का नृत्य चालू हो गेलइ 
ग्रुशनित्स्की खाली छोटकी राजकुमारी के चुन रहले हल दोसर-दोसर सहायक
मिनट-मिनट उनके चुनाव करब करऽ हलइ  ई स्पष्ट रूप से हमर विरोध में
षड्यंत्र हलइ  बहुत निम्मन  उनका हमरा साथ बात करे के मन हइ लेकिन
ओकन्हीं बाधा देते जा हइ - त उनका आउ दोगना जादे इच्छा होतइ हम दू तुरी
उनका साथ हाथ मिलइलिअइ आउ दोसरा तुरी ऊ अपन हाथ घींच लेलथिन बिन कोय शब्द
बोलले हमरा आझ रात ठीक से नीन नयँ आवत माज़ुर्का खतम होला पर ऊ हमरा से
बोललथिन एकरा में ग्रुशनित्स्की के दोष हइ ओह नयँ  आउ उनकर चेहरा
एतना विचारमग्न एतना उदास हो गेलइ कि हम खुद के वचन देलिअइ कि ई शाम हम
उनकर हाथ के जरूर चुंबन लेबइ लोग जाय लगलइ  छोटकी राजकुमारी के करेता
(घोड़ागाड़ी) में बैठाके हम तेजी से उनकर छोटगर हाथ के अपन ठोर से दाब
लेलिअइ  अन्हार हलइ आउ केकरो ई देखाय नयँ देलकइ हम बहुत आत्मसंतुष्ट होल
हॉल में वापिस अइलिअइ  एगो बड़का टेबुल पर कइएक नवयुवक भोजन कर रहले हल आउ
ओकन्हिंएँ बीच ग्रुशनित्स्की भी  जब हम अंदर अइलिअइ त सब कोय चुप हो गेते
गेलइ  स्पष्ट हलइ कि ओकन्हीं हमरा बारे बतियाऽ रहते गेले हल  पिछलौका
बॉल नृत्य के बखत से कइएक लोग हमरा पर उखड़ल हइ खास करके पैदल सेना के
कप्तान आउ अभी लगऽ हइ ग्रुशनित्स्की के नेतृत्व में हमर विरोध में
पक्का शत्रु के एगो गिरोह के निर्माण कइल गेले ह  ओकर चेहरा पर केतना
अभिमान आउ साहस के मुद्रा हइ हम बहुत खुश हकूँ  हमरा शत्रु लोग पसीन
हके हलाँकि क्रिश्चियन अर्थ में नयँ  ओकन्हीं हमरा मनोरंजन करऽ हइ हमर
खून के उत्तेजित करऽ हइ  हमेशे सवधान रहना हरेक निगाह के आउ हरेक शब्द के
अर्थ पकड़ना नीयत के अंदाज लगाना षड्यंत्र के नष्ट करना ठगाय के देखावा
करना आउ अचानक ओकन्हीं के चलाकी आउ प्लान के सब्भे विशाल आउ
बहुश्रमनिर्मित महल के एक्के धक्का में उलट देना - एकरे हम जिनगी कहऽ हिअइ
भोजन के दौरान ग्रुशनित्स्की सेना के कप्तान के साथ कानाफूसी आउ आँख के
इशारा के आदान-प्रदान कर रहले हल  #### 0 #### #### #### #### #### /* #### #### */ #### #### #### #### #### #### #### #### #### #### #### #### #### #### #### #### अनूदित साहित्य सूची पिछला #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### #### उपन्यास – “आझकल के हीरो”भाग-२२ राजकुमारी मेरी - अध्याय-९४ जूनआझ हम
वेरा के देखलिअइ  ऊ तो अपन डाह से मानूँ हमर जान ले लेलकइ  लगऽ हइ छोटकी
राजकुमारी के दिमाग में अइलइ कि अपन हृदय के गुप्त बात बतावे के मामले में
ऊ विश्वसनीय हइ - स्वीकार कइल जाय के चाही कि ई सफल चयन हइ हमरा अंदाज
हकइ कि ई सब प्रकरण की मोड़ ले सकऽ हइ वेरा हमरा से बोललइ बेहतर एहे
हइ कि तूँ अभी सीधे हमरा बतावऽ कि तूँ उनका से प्रेम करऽ हो लेकिन अगर
हम उनका से प्रेम नयँ करऽ हिअइ तो तब उनका पीछा करे परेशान करे आउ उनकर
कल्पना के उत्तेजित करे के जरूरते की हइ   ओह हम तोरा निम्मन से जानऽ
हियो  सुन्नऽ अगर तूँ चाहऽ ह कि हम तोरा पर विश्वास करियो त एक सप्ताह
के बाद किस्लोवोद्स्क [१] आवऽ परसुन हमन्हीं हुआँ जा रहलियो ह  बड़की
राजकुमारी हियाँ परी आउ जादे दिन ठहरथुन  कहीं पासे में किराया के मकान ले
लिहऽ  हमन्हीं झरना के नगीच एगो बड़गर घर में बिचला तल्ला #### पर रहबो निच्चे राजकुमारी लिगोव्स्काया आउ पासे में ओहे मालिक के
घर हइ जे अभी खाली हइ  अइबऽ न  हम वचन देलिअइ आउ ओहे दिन ई मकान
के किराया पर लेवे लगी अदमी भेज देलिअइ ग्रुशनित्स्की हमरा हीं छो बजे शाम
में अइलइ आउ सूचित कइलकइ कि बिहान ओकर वरदी तैयार हो जइतइ ठीक बॉल नृत्य
के पहिले  आखिर हम उनका साथ समुच्चे शाम नृत्य करबइ  आउ हम जी भरके
बात करबइ  ऊ आगू बोललइ बॉल नृत्य कब हइ बिहान  की वास्तव में नयँ
जानऽ हो  बड़गो उत्सव हइ आउ हियाँ के प्राधिकारी एकर प्रबंध के जिम्मेवारी
लेलथिन हँ बुलवार चल्लल जाय कइसनो हालत में नयँ अइसन खराब
ओवरकोट में की ई तोरा अब नयँ निम्मन लगऽ हको  हम एकल्ले बाहर
गेलिअइ आउ राजकुमारी मेरी से भेंट होला पर उनका माज़ुर्का नृत्य लगी
आमंत्रित कइलिअइ ऊ अचंभित आउ खुश लगलथिन  हमरा तो लगऽ हलइ कि अपने खाली
आवश्यकतानुसार नृत्य करऽ हथिन जइसन कि पिछले तुरी कइलथिन हल बहुत मधुर
मुसकान के साथ ऊ कहलथिन लगऽ हइ ग्रुशनित्स्की के अनुपस्थिति पर उनकर
ध्यान नयँ गेलइ अपने के बिहान सुखद अचंभा होतइ हम उनका कहलिअइ कउन
बात से  …ई रहस्य हइ  बॉल नृत्य के दौरान अपने के खुद पता चल जइतइ
हम अपन शाम बड़की राजकुमारी के हियाँ गुजरलिअइ कोय अतिथि नयँ हलइ सिवाय
वेरा आउ एगो अत्यंत विनोदी वृद्ध के  हम जोश में हलिअइ बिन कोय तैयारी
कइले रंग-बिरंग के असाधारण कहानी सुनइलिअइ  छोटकी राजकुमारी हमर सामने
बैठल हलथिन आउ हमर बकवास के एतना गंभीर विवशताजन्य आउ कोमल भी ध्यान से
सुन रहलथिन हल कि हमरा शरम लगलइ  उनकर सजीवता उनकर नखरेबाजी उनकर सनक
उनकर धृष्ट मुखमुद्रा घृणापूर्ण मुसकान अन्यमनस्क निगाह - ई सब काहाँ चल
गेलइ  वेरा के ध्यान ई सब कुछ पर गेलइ  ओकर बेमरियाहा चेहरा पर गंभीर
उदासी छाल हलइ  ऊ खिड़की भिर छाया में बैठल हलइ एगो चौड़गर अरामकुरसी पर
डुब्बल  हमरा ओकरा पर तरस आ गेलइ  तब ओकरा साथ परिचय आउ हमन्हीं के
प्रेम के पूरा नाटकीय कहानी सुनइलइ जाहिर हइ कल्पित नाम के माध्यम से ई
सब कुछ के गुप्त रखके हम सजीवता से अपन कोमलता अपन चिंता हर्षावेश के
चित्रित कइलिअइ हम एतना अनुकूल प्रकाश में ओक्कर व्यवहार चरित्र के
प्रस्तुत कइलिअइ कि ओकरा जाने-अनजाने हमर छोटकी राजकुमारी के साथ प्रेम
प्रदर्शन के माफ करे पड़लइ ऊ उठ गेलइ आके हमन्हीं भिर बैठ गेलइ सजीव हो
उठलइ  आउ हमन्हीं के दू बजे रात में जाके कहीं आद पड़लइ कि डाक्टर साहब
हमन्हीं के एगारह बजे सुत जाय लगी औडर देलथिन हल  #### 0 #### #### #### #### #### /* #### #### */ #### #### #### #### #### #### #### #### #### #### #### #### #### #### #### #### अनूदित साहित्य सूची पिछला #### #### #### #### #### #### #### 0 #### #### #### #### #### #### #### /* #### */ #### #### #### #### #### #### #### #### #### #### #### #### #### #### #### #### #### उपन्यास – “आझकल के हीरो”भाग-२२ राजकुमारी मेरी - अध्याय-८३ जूनहम
अकसर खुद के पुच्छऽ हिअइ - काहे लगी हम एतना दृढ़संकल्प होके एगो अइसन
अल्पवयस्क तरुणी के प्यार पावे के प्रयास करऽ हिअइ जेकरा हम बहकावे लगी
नयँ चाहऽ हिअइ आउ न जेकरा से हम कभी शादी करबइ  ई औरतानी नखरेबाजी काहे
लगी  वेरा हमरा जादे प्यार करऽ हइ बनिस्पत राजकुमारी मेरी कभी प्यार कर
पइता  अगर ऊ हमरा अजेय सुंदरी लगता हल त शायद हम ई उपक्रम #### कठिनाई से प्रलोभित हो जइतिए हल  लेकिन अइसन बिलकुल नयँ हइ  ओहे
से ई प्रेम के ऊ कष्टदायक आवश्यकता नयँ हइ जे हमन्हीं के जवानी के
शुरुआती दौर में यातना दे हइ आउ एक औरत से दोसरा दने ढकलऽ हइ जब तक कि
हमन्हीं के अइसन औरत नयँ मिल जा हइ जे हमन्हीं के सहन नयँ कर सकऽ हइ - आउ
हियाँ परी हमन्हीं के एकनिष्ठता शुरू होवऽ हइ - एगो वास्तविक असीम
प्रेमभावना जेकरा गणितीय रूप में एगो सरल रेखा से व्यक्त कइल जा सकऽ हइ
जे एगो बिंदु से समष्टि #### में जा हइ  ई असीमितता के रहस्य हइ - केवल
उद्देश्य अर्थात् अंत के प्राप्त करे में असंभवता  फेर काहे लगी हम एतना
दौड़धूप करऽ हिअइ  ग्रुशनित्स्की के प्रति ईर्ष्या के कारण  बेचारा  ऊ तो
बिलकुल एकर योग्य नयँ हइ (अर्थात् ईर्ष्या होवे लायक ऊ कुछ कइलके ह नयँ) 
कि ई ऊ घटिया लेकिन अजेय भावना के परिणाम हइ  जे पड़ोस के मधुर भ्रांत
धारणा के नष्ट करे लगी हमन्हीं के प्रेरित करऽ हइ जब ऊ हताश होल पुच्छऽ
हइ कि ओकरा कउची में विश्वास करे के चाही त ओकरा एगो क्षुद्र संतुष्टि
मिल्ले खातिर ई बात कहे लगी - हमर दोस्त हमरो साथ ठीक ओहे होले हल लेकिन
तइयो तूँ देखऽ हो कि हम दुपहर के भोजन करऽ हिअइ रात के भोजन करऽ हिअइ आउ
बिलकुल चैन से नीन ले हिअइ आउ आशा करऽ हिअइ कि बिन कोय चीख आउ आँसू के हम
मर सकिअइ  आउ फेर असीम आनंद हइ - तरुण आउ मोसकिल से खिल्लल आत्मा पर
अधिकार जमावे में  ई एगो फूल नियन हइ सूरज के पहिला किरण के स्वागत करे
लगी जेकर सबसे निम्मन सुगंध निकसऽ हइ  एकरा ओहे पल तोड़ लेवे के चाही आउ
जी भर सूँघके रस्ता पर फेंक देवे के चाही - शायद कोय तो उठा लेतइ  हम खुद
में ई अतृप्य लिप्सा के अनुभव करऽ हिअइ जे रस्ता में मिल्लल सब कुछ के
निगल जा हइ  हम दोसर लोग के कष्ट आउ प्रसन्नता के खाली खुद के संबंध में
देखऽ हिअइ मानूँ ई भोजन हइ जे हमर आत्मिक शक्ति के पोषण करऽ हइ  भावावेश
के प्रभाव में हम खुद आउ विवेकहीन कार्य करे में सक्षम नयँ  परिस्थिति हमर
महत्त्वाकांक्षा के कुचल देलकइ लेकिन ई दोसरा रूप में प्रकट हो गेलइ
काहेकि महत्त्वाकांक्षा आउ दोसर कुछ नयँ हइ बल्कि शक्ति के लिप्सा हइ आउ
हमर पहिला खुशी हइ - ऊ सब कुछ के अपन इच्छा के अधीन करना खुद के तरफ
प्रेम निष्ठा आउ भय के भावना जागृत करना - की ई शक्ति के पहिला लक्षण आउ
सबसे बड़गर जीत नयँ हइ  केकरो लगी कष्ट आउ खुशी के कारण बनना एकरा लगी बिन
कोय सकारात्मक अधिकार के की ई हमन्हीं के अभिमान के मधुरतम भोजन नयँ हइ 
आउ खुशी की हइ  तृप्त अभिमान  अगर संसार में हम खुद के सबसे निम्मन आउ
शक्तिशाली समझलिअइ त हम खुश होबइ अगर हमरा सब कोय प्यार कइलकइ त हम खुद
में प्यार के असीम स्रोत पइबइ  बुराई बुराई के जन्म दे हइ  पहिला कष्ट
दोसरा के यातना देवे में आनंद के अनुमान दे हइ  बुराई के कल्पना मनुष्य के
मस्तिष्क में तब तक नयँ घुस सकऽ हइ जब तक कि ऊ वास्तव में ओकरा कहीं
व्यवहार में लावे लगी नयँ चाहतइ  कल्पना जैविक सृजन हइ - अइसन बात कोय तो
कहलके ह  ओकर जन्म ओकर रूप प्रदान करऽ हइ आउ ई रूप क्रिया #### हइ 
जेकर मस्तिष्क में अधिक कल्पना उत्पन्न होलइ ऊ दोसर लोग के अपेक्षा अधिक
सक्रिय होतइ  ओहे से कोय प्रतिभाशाली व्यक्ति जे ऑफिस के टेबुल से जकड़ल
रहऽ हइ या तो मर जइतइ चाहे पगलाऽ जइतइ ठीक ओइसीं जइसे बैठल रहे वला
जिनगी बितावे वला आउ नम्र व्यवहार वला एगो बरियार काठी के अदमी मिरगी
(अपस्मार) के दौरा से मरऽ हइ  भावावेश #### आउ दोसर कुछ नयँ हइ
बल्कि अपन विकास के प्रथम चरण के कल्पना हइ  ऊ हृदय के तरुणावस्था के
विशेषता हइ आउ ऊ मूरख हइ जे सोचऽ हइ कि समुच्चे जिनगी एकरा से उत्तेजित
रहतइ  कइएक नद्दी क्षुब्ध जलप्रपात से प्रारंभ होवऽ हइ लेकिन ओकरा में से
एक्को गो ठीक समुद्र तक पहुँचे तक उछलते आउ फेनइते नयँ जा हइ  लेकिन ई
शांति अकसर एगो बड़गर यद्यपि गुप्त शक्ति होवऽ हइ भावना आउ विचार के
पूर्णता आउ गहराई भावनोद्रेक #### #### के आवे नयँ दे हइ  कष्ट
आउ आनंद अनुभव करते बखत आत्मा खुद के सब कुछ के लेखा-जोखा दे हइ आउ ई बात
से आश्वस्त हो जा हइ कि अइसीं होवे के चाही  ऊ जानऽ हइ कि बिन गरज वला
तूफान के सूरज के लगातार गरमी ओकरा सुखाऽ देतइ  ऊ अपन खुद के जिनगी के साथ
घुस्सऽ हइ खुद के दुलारऽ हइ आउ दंड दे हइ दुलरुआ बुतरू नियन  आत्मज्ञान
के खाली ई सर्वोच्च स्थिति में व्यक्ति दैवी न्याय के मूल्यांकन कर सकऽ हइ
 ई पृष्ठ के दोबारे पढ़ते बखत हम नोटिस करऽ हिअइ कि हम अपन विषय से दूर
हट गेलिए ह  लेकिन एकरा से की   हम तो अपने लगी अपन डायरी लिख रहलिए
ह आउ ओहे से ऊ सब कुछ जे हम एकरा में घुसेड़बइ समय के साथ हमरा लगी
बहुमूल्य स्मृति होतइ ग्रुशनित्स्की अइलइ आउ हमर गरदन से लिपट गेलइ  ओकर
प्रोन्नति अफसर में हो गेले हल  हमन्हीं दुन्नु शैम्पेन पीते गेलिअइ 
डाक्टर वेर्नर ओकर पीछू अइलथिन हम अपने के बधाई नयँ दे हिअइ ऊ
ग्रुशनित्स्की के कहलथिन काहे ई कारण से कि सैनिक ओवरकोट अपने के
बहुत फब्बऽ हइ आउ ई बात स्वीकार करथिन कि पैदल सेना के अफसर के वरदी
हियाँ परी स्पा के स्थान में सीयल अपने के कुच्छो रोचक नयँ देतइ  अपने
देखऽ हथिन अपने अभी तक अपवाद हलथिन लेकिन अब अपने पर सामान्य #### #### लागू होतइ बोलथिन बोलथिन डाक्टर  अपने हमर खुशी में
बाधा नयँ डाल सकऽ हथिन  ऊ नयँ जानऽ हथिन ग्रुशनित्स्की हमर कान में आगू
बोललइ ई स्कंधिका #### हमरा केतना आशा देलके ह  ओह स्कंधिका
स्कंधिका  तोर तरिंगन सब पथप्रदर्शक तरिंगन हउ  नयँ  हम अभी बिलकुल
आनंदित हकूँ तूँ हमन्हीं साथे खाई दने टहले लगी आ रहलऽ ह  हम ओकरा
पुछलिअइ हम कइसनो हालत में हम खुद के छोटकी राजकुमारी के नयँ देखइबइ जब
तक कि हमर वरदी तैयार नयँ हो जाय तूँ अपन खुशी के बात के उनका बतावे के
अनुमति दे हो  नयँ किरपा करके नयँ बताहो  हम उनका अचंभित करे लगी
चाहऽ हिअइ लेकिन तइयो हमरा एतना तो बतावऽ कि तोरा उनका साथ कइसन निभ
रहलो ह ऊ सकुचा गेलइ आउ विचारमग्न हो गेलइ ऊ डींग हाँके आउ झूठ बोले लगी
चहलकइ लेकिन ओकरा शरम लगलइ आउ एकर साथे-साथ वास्तव में स्वीकार करना शरम
के बात होते हल तूँ की सोचऽ हो की ऊ तोरा प्यार करऽ हथुन हमरा प्यार
करऽ हथिन  हे भगमान पिचोरिन तोहर कइसन-कइसन कल्पना रहऽ हको   एतना
जल्दी ई कइसे संभव हइ   आउ अगर ऊ प्यारो करऽ होथिन त एगो भद्र महिला ई
बात के बतावे वली नयँ ठीक हको  आउ शायद तोहर मत में एगो भद्र पुरुष
के अपन भावावेश के बारे चुप रहे के चाही   ए भाय  सब कुछ के तरीका
होवऽ हइ बहुत कुछ बोलल नयँ जा हइ बल्कि समझे के रहऽ हइ ई सच हइ 
लेकिन प्यार जे हमन्हीं आँख में पढ़ते जा हिअइ कउनो औरत के कोय बात के
बंधन में नयँ डालऽ हइ जबकि शब्द  सावधान ग्रुशनित्स्की ऊ तोरा मूरख
बना रहलथुन हँ ऊ   ऊ उत्तर देलकइ आँख असमान दने उठाके आउ
आत्मसंतुष्टि के साथ मुसकाके हमरा तोरा पर तरस आवऽ हको पिचोरिन  ऊ
चल गेलइ शाम में कइएक लोग खाई दने पैदल रवाना होते गेलइ हियाँ के
वैज्ञानिक के मतानुसार ई खाई आउ कुछ दोसर चीज नयँ हइ बल्कि एगो बुत्तल
क्रेटर हइ  ई माशूक पर्वत के ढलान पर स्थित हइ शहर से करीब एक विर्स्ता
दूर  झाड़ी आउ खड़ी चट्टान के बीच एगो सँकरा पगडंडी एकरा तक जा हइ  पर्वत
पर चढ़ते बखत हम अपन हाथ छोटकी राजकुमारी दने बढ़इलिअइ आउ ऊ एकरा पूरे
सैर-सपाटा तक छोड़लथिन नयँ  हमन्हीं के बातचीत चुगली से चालू होलइ  हम
उपस्थित आउ अनुपस्थित हमन्हीं के परिचित सब के आद करे लगलिअइ  शुरू-शुरू
में ओकन्हीं के हास्यास्पद पहलू के प्रकट कइलिअइ आउ बाद में ओकन्हीं के
दुर्गुण पर  हमर पित्त उत्तेजित हो गेलइ  हम मजाक के साथ शुरू कइलिअइ आउ
अंत वास्तविक द्वेष से  शुरू में ई उनका मनोरंजन कइलकइ लेकिन बाद में
भयभीत कर देलकइ अपने तो खतरनाक व्यक्ति हथिन  ऊ हमरा कहलथिन हम जंगल
में छूरा के साथ एगो हत्यारा के पाला में पड़ जाना बेहतर समझबइ बनिस्पत
अपने के तेज जिह्वा के  हम अपने के निवेदन करऽ हिअइ बिन मजाक के कि जब
हमरा बारे कुछ खराब बात करे के विचार दिमाग में आवइ त बेहतर ई होतइ कि
अपने छूरा से हमर गरदन रेत देथिन - हमरा लगऽ हइ ई अपने लगी बहुत कठिन नयँ
होतइ की वास्तव में हम एगो हत्यारा नियन लगऽ हिअइ  अपने तो ओकरो
से बत्तर हथिन हम एक मिनट सोचलिअइ आउ फेर गंभीर रूप से हृदय के स्पर्श
कइल मुद्रा में कहलिअइ -हाँ अइसने हमर भाग्य हलइ बचपन से  सब कोय हमर
चेहरा पर दुर्भावना के लक्षण पढ़ऽ हलइ जे नयँ हलइ लेकिन जे मान लेवल गेले
हल - आउ ऊ सब हमरा में पैदा हो गेलइ  हम विनम्र स्वभाव के हलिअइ - हमरा पर
धूर्तता के दोषारोपण कइल गेलइ  हम गोपनशील #### हो गेलिअइ  हम
भला-बुरा के गहराई से समझऽ हलिअइ  कोय हमरा दुलार नयँ कइलकइ सब कोय हमरा
अपमानित कइलकइ  हम प्रतिशोधी हो गेलिअइ  हम खिन्नचित्त हलिअइ - दोसर
बुतरुअन खुशमिजाज आउ बातूनी हलइ  हम ओकन्हीं के अपेक्षा खुद के श्रेष्ठ
समझऽ हलिअइ - लेकिन हमरा निचगर मानल गेलइ  हम ईर्ष्यालु हो गेलिअइ  हम
समुच्चे संसार के प्यार करे लगी तैयार हलिअइ - हमरा कोय नयँ समझलकइ - आउ हम
घृणा करे लगी सीख लेलिअइ  खुद से आउ संसार से संघर्ष में हमर रंगहीन यौवन
बीत रहल हल  व्यंग्य के भय से अपन श्रेष्ठ भावना के हृदय के गहराई में
दफन कर देलूँ - आउ ई हुएँ मर गेल  हम सच बोलऽ हलिअइ - हमरा पर लोग विश्वास
नयँ करते जा हलइ हम धोखा देवे लगलिअइ  संसार के आउ समाज के प्रेरक शक्ति
के निम्मन से जानके हम जीवन के विज्ञान में निपुण होलिअइ आउ देखलिअइ कि
कइसे दोसर लोग बिन ऊ निपुणता के सुखी हइ मुफ्त में ऊ सब सुविधा के प्रयोग
करते जेकरा लगी हम एतना अथक प्रयास कर रहलूँ हल  आउ तखने हमर दिल में
उदासी छा गेल - ऊ उदासी नयँ जेकर इलाज पिस्तौल के नली से कइल जा हइ बल्कि
नम्रता आउ उदार मुसकान से आच्छादित ठंढा आउ असहाय उदासी  हम एगो नैतिक
अपंग बन गेलिअइ  हमर आत्मा के आधा भाग अस्तित्व में नयँ हलइ ई शुष्क हो
चुकले हल भाफ बनके उड़ गेले हल मर गेले हल  हम एकरा काटके फेंक देलिअइ
जबकि दोसरा भाग में हलचल हो रहले हल आउ ई हरेक कोय के सेवा खातिर जी रहले
हल आउ एकरा कोय नयँ नोटिस कइलकइ काहेकि एकर मरल आधा भाग के अस्तित्व के
बारे कोय नयँ जानऽ हलइ  लेकिन अपने अभी ओकरा बारे स्मृति हमरा में जागृत
कर देलथिन आउ हम ओकर समाधिलेख #### अपने के पढ़के सुना देलिअइ  कइएक
लोग के साधारणतः सब समाधिलेख हास्यास्पद लगऽ हइ लेकिन हमरा लगी नयँ खास
करके जब हमरा ई बात के आद आवऽ हइ कि ओकर निच्चे की पड़ल हइ  लेकिन तइयो
हम अपन विचार के अपने के सहभागी होवे लगी निवेदन नयँ करऽ हिअइ  अगर हमर
हरक्कत अपने के हास्यास्पद लगऽ हइ त किरपा करके हँसथिन  हम अपने के
पूर्वसूचना दे हिअइ कि एकरा से हमरा तनिक्को कष्ट नयँ होतइ एहे क्षण हमर
उनकर आँख पर नजर गेलइ - ओकरा में अश्रुकण दौड़ रहले हल हमर हाथ पर टिक्कल
उनकर हाथ थरथरा रहले हल गाल चमक (दहक) रहले हल  उनका हमरा पर तरस आ रहे
हल  सहानुभूति - भावना जेकरा सामने सब औरत बड़ी असानी से आत्मसमर्पण कर दे
हइ उनकर अनुभवहीन हृदय में अपन पंजा घुसा देलके हल  पूरे सैर के दौरान ऊ
अन्यमनस्क हलथिन केकरो साथ नखरेबाजी #### नयँ कइलथिन - आउ ई एगो
बड़गो लक्षण #### हलइ  हमन्हीं खाई भिर अइलिअइ - महिला सब अपन-अपन
साथीदार के छोड़ देते गेलथिन लेकिन ऊ हमर हाथ नयँ छोड़लथिन  स्थानीय छैला
सब के चुटकुला उनका नयँ हँसइलकइ खड़ी चट्टान के ढलान जाहाँ परी ऊ खड़ी
हलथिन उनका भयभीत नयँ कइलकइ जबकि दोसर नवयुवती महिला सब चीखके अपन आँख बन
कर लेते गेलथिन  वापिस आवे बखत हम अपन करुणाजनक वार्ता के फेर नयँ
छेड़लिअइ लेकिन हमर सामान्य प्रश्न आउ मजाक के ऊ संक्षेप में आउ अन्यमनस्क
होल उत्तर देलथिन अपने कभी प्रेम कइलथिन हँ  हम उनका आखिरकार पुछलिअइ
ऊ हमरा दने एकटक देखलथिन अपन सिर हिलइलथिन आउ फेर से विचारमग्न हो गेलथिन
 ई बात साफ हलइ कि उनका कुछ तो कहे के मन कर रहले हल लेकिन उनका समझ में
नयँ आ रहले हल कि कउची से शुरू कइल जाय  उनकर छाती उत्तेजित हलइ की
कइल जा सकऽ हलइ  मलमल के आस्तीन एगो दुर्बल संरक्षण हलइ आउ बिजली के
चिनगारी हमर हाथ से उनकर हाथ में दौड़ रहले हल  लगभग सब्भे भावावेश के
शुरुआत अइसीं होवऽ हइ आउ हम सब अकसर खुद के बहुत धोखा देते जा हिअइ ई
सोचके कि एगो औरत हमन्हीं के शारीरिक चाहे नैतिक गुण के आधार पर प्यार करऽ
हइ  वस्तुतः ई गुण पवित्र अग्नि के स्वीकृति लगी ओकर हृदय के तैयार करऽ
हइ लेकिन तइयो पहिला स्पर्श मामला के निर्णय करऽ हइ ई सच हइ न कि आझ हम
बहुत शिष्ट व्यवहार कइलिअइ  छोटकी राजकुमारी एगो विवश मुसकान के साथ हमरा
पुछलथिन जब हमन्हीं सैर करके वापिस अइते जा रहलिए हल हमन्हीं विदा हो
गेते गेलिअइ ऊ खुद से नराज हथिन - ऊ हमरा साथ हृदयहीनता से व्यवहार करे
बद्दल खुद के दोषी समझऽ हथिन  ओह ई पहिला मुख्य जीत हइ  बिहान ऊ हमरा
पुरस्कृत करे लगी चाहथिन  ई सब कुछ हमरा कंठस्थ हइ - एहे तो बस #### हइ  #### 0 #### #### #### #### #### #### /* #### */ #### #### #### #### #### #### #### #### #### #### #### #### #### #### #### #### #### साहित्य सूची पिछला अगला #### 0 #### #### #### #### #### /* #### #### */ #### #### #### #### #### #### #### #### #### #### #### #### #### #### #### #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### #### उपन्यास – “आझकल के हीरो”भाग-२२ राजकुमारी मेरी - अध्याय-७२९ मईई
सब्भे दिन हम एक्को तुरी अपन पद्धति (सिस्टम) से विचलित नयँ होलिअइ  छोटकी
राजकुमारी के हमर बातचीत पसीन पड़े लगले ह  उनका हम अपन जिनगी के कुछ
विचित्र घटना के बारे बतइलिअइ आउ ऊ हमरा में एगो असाधारण मानव देखे लगलथिन
हँ  हम संसार के सब कुछ पर हँस्सऽ हिअइ विशेष करके भावना पर - ई उनका
भयभीत करे लगले ह  हमर उपस्थिति में ऊ ग्रुशनित्स्की के साथ भावुक चर्चा
के शुरुआत करे के हिम्मत नयँ कर पावऽ हथिन आउ पहिलहीं कइएक तुरी ओकर हरक्कत
के उत्तर व्यंग्यात्मक मुसकान से देलथिन हँ  लेकिन हम हरेक तुरी जब
ग्रुशनित्स्की उनका भिर जा हइ हम नम्र मुद्रा धारण कर ले हिअइ आउ उनकन्हीं
दुन्नु के अकेल्ले रहे दे हिअइ  पहिले तुरी ऊ ई बात से खुश होलथिन चाहे
अइसन देखावे के प्रयास कइलथिन दोसरा तुरी - हमरा पर गोसाऽ गेलथिन तेसरा
तुरी - ग्रुशनित्स्की पर अपने के पास बहुत कम स्वाभिमान हइ  कल्हे ऊ
हमरा कहलका  अपने कइसे सोचऽ हथिन कि हमरा ग्रुशनित्स्की के साथ अधिक
आनंद मिल्लऽ हइ हम जवाब देलिअइ कि अपन दोस्त के खुशी के खातिर हम अपन
खुशी के बलिदान दे हिअइ आउ हम्मर (खुशी के) भी ऊ बात के आगू बढ़इलका
हम एकटक उनका दने देखलिअइ आउ गंभीर मुद्रा धारण कर लेलिअइ  फेर दिन भर
हम उनका से एक्को शब्द नयँ बोललिअइ शाम के ऊ विचारमग्न हला आझ सुबह
कुआँ भिर आउ अधिक विचारमग्न  जब हम उनका भिर गेलिअइ ऊ अन्यमनस्क होल
ग्रुशनित्स्की के बात सुन रहला हल जे लगऽ हइ प्रकृति से मुग्ध हो रहले
हल लेकिन जइसीं हमरा देखलका ओइसीं ऊ ठहाका लगाके हँस्से लगला (बहुत असंगत
रूप से) ई देखावा करते मानूँ ऊ हमरा नयँ देख रहला ह  हम कुछ दूर चल
गेलिअइ आउ चोरी-चुपके हम उनका पर नजर रखले रहलिअइ  ऊ अपन साथी भिर से मुड़
गेला आउ दू तुरी उबासी लेलका पक्का हइ कि ग्रुशनित्स्की उनका बोर कर
देलकइ आउ दू दिन हम उनका से बात नयँ करबइ  #### 0 #### #### #### #### #### /* #### #### */ #### #### #### #### #### #### #### #### #### #### #### #### #### #### #### #### अनूदित साहित्य सूची पिछला #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### #### उपन्यास – “आझकल के हीरो”भाग-२२ राजकुमारी मेरी - अध्याय-६२३ मईलगभग
सात बजे शाम में हम बुलवार में टहल रहलिए हल  ग्रुशनित्स्की हमरा दूर से
देखके हमरा बिजुन अइलइ एक प्रकार के हास्यास्पद हर्षातिरेक ओकर आँख में
चमक रहले हल  ऊ कसके हमर हाथ दबइलकइ आउ दर्दनाक स्वर में कहलकइ -हम तोरा
धन्यवाद दे हियो पिचोरिन  हमर बात समझऽ हकहो न नयँ लेकिन कइसनो
हालत में हमरा धन्यवाद देवे के जरूरत नयँ हम उत्तर देलिअइ  कइसनो कइल
उपकार के हमरा आद नयँ पड़ रहले हल की  आउ कल्हे  तूँ वास्तव में भूल
गेलहो   (राजकुमारी) मेरी हमरा सब कुछ बतइलथिन की  की वास्तव में
अपने सब आझकल सब कुछ साझा करऽ हथिन  कृतज्ञता भी  सुन्नऽ
ग्रुशनित्स्की बहुत गंभीर होल कहलकइ किरपा करके हमर प्यार के मजाक मत
उड़ावऽ अगर हमर प्रिय मित्र बन्नल रहे लगी चाहऽ ह  देखऽ हम उनका पागलपन
के हद तक प्यार करऽ हिअइ  आउ हम सोचऽ हिअइ हमरा आशा हइ ओहो हमरा प्यार
करऽ हथिन  हमर तोरा से निवेदन हको - तूँ आझ उनकन्हीं हीं शाम के भेंट
देवे वला हकहो  हमरा वचन द कि तूँ सब कुछ के खियाल रखबऽ  हम जानऽ हिअइ
कि ई सब मामला में तूँ अनुभवी हकऽ तूँ औरतियन के हमरा अपेक्षा बेहतर जानऽ
हो  औरत  औरत  केऽ ओकन्हीं के समझ पइतइ  ओकन्हीं के मुसकान आउ
ओकन्हीं के निगाह में विरोध होवऽ हइ ओकन्हीं के शब्द वादा करऽ हइ आउ
लुभावऽ हइ लेकिन ओकन्हीं के बोली के स्वर #### दूर ढकेलऽ हइ  कभी तो
मिनट भर में हमन्हीं के सबसे गुप्त विचार के समझ जा हइ आउ अंदाज लगा ले हइ
त कभी बिलकुल स्पष्ट इशारा भी समझ नयँ पावऽ हइ  एहे छोटकी राजकुमारी के
बात लेहो - कल्हे उनकर आँख भावना से ओत-प्रोत हलइ जब हमरा पर टिक्कल हलइ
जबकि आझ ऊ उदास आउ ठंढगर (भावशून्य) हइ ई हो सकऽ हइ पानी के नतीजा
हइ हम जवाब देलिअइ तोरा सब कुछ में बुरा पहलू देखाय दे हको 
भौतिकवादी ####  ऊ घृणापूर्वक आगू बोललइ  लेकिन #### बदल लेल जाय आउ अपन खराब यमक #### पर संतुष्ट होल ऊ बहुत
प्रसन्न होलइ [हियाँ परी रूसी आउ अंग्रेजी में मिलता-जुलता #### आउ #### में खराब यमक तो समझना असान हइ लेकिन मगही
अनुवाद में ठीक-ठीक यमक के प्रयोग मोसकिल हइ  ओहे से हियाँ अंग्रेजी शब्द
भी साथ-साथ दे देल गेले ह  - अनुवादक ]आठ आउ नो के बीच हमन्हीं साथ-साथ
बड़की राजकुमारी के हियाँ गेते गेलिअइ  वेरा के खिड़की बिजुन से गुजरते बखत
हम ओकरा खिड़की भिर देखलिअइ  हमन्हीं परस्पर सरसरी निगाह डललिअइ  ऊ
हमन्हीं के बाद जल्दीए लिगोव्स्काया के अतिथिकक्ष (ड्राइंग रूम) में अइलइ 
बड़की राजकुमारी ओकरा अपन एगो रिश्तेदार के रूप में परिचित करइलथिन  लोग
चाय पीते जा रहले हल अतिथि बहुत हलइ बातचीत सर्वसामान्य हलइ  हम प्रयास
कइलिअइ कि बड़की राजकुमारी के हम पसीन अइअइ चुटकुला सुनइलिअइ हम उनका कइएक
तुरी दिल खोलके हँसइलिअइ छोटकी राजकुमारी के भी एक से जादे तुरी ठहाका
मारे के इच्छा कइलकइ लेकिन ऊ खुद के नियंत्रित कर लेलथिन ताकि अपन
स्वीकृत भूमिका के बाहर नयँ आ सकथिन  उनका लगऽ हइ कि उदासी उनका शोभा दे
हइ - आउ शायद एकरा में उनका कोय गलतफहमी नयँ हइ  ग्रुशनित्स्की लगऽ हइ
बहुत खुश हइ कि हमर प्रसन्नता उनका प्रभावित नयँ करऽ हइ चाय के बाद सब
कोय हॉल में गेते गेलइ की तूँ हमर आज्ञाकारिता से खुश हीं वेरा  ओकर
पास से गुजरते बखत हम कहलिअइ प्यार आउ कृतज्ञता भरल दृष्टि (कटाक्ष) ऊ
हमरा पर डललकइ  हम अइसनका दृष्टि के आदी हो गेलिए ह लेकिन कभी अइसन समय
हलइ जब ई हमरा लगी परमानंद बन जा हलइ  बड़की राजकुमारी अपन बेटी के पियानो
भिर बैठा देलथिन  सब कोय उनका कुछ तो गावे लगी निवेदन कइलकइ  हम चुपचाप
रहलिअइ आउ ई शोरगुल के फयदा उठाके वेरा के साथ हम खिड़की बिजुन चल गेलिअइ
जे हमन्हीं दुन्नु लगी कुछ तो महत्त्वपूर्ण बात बतावे लगी चाहऽ हलइ 
लेकिन ई बकवास निकसलइ …ई दौरान छोटकी राजकुमारी के हमर भावशून्यता से चिढ़
बर रहले हल जइसन कि हम उनकर गोसाल दहकइत निगाह (कटाक्ष) से अंदाज लगा
सकलिअइ  ओह हमरा ई मूक लेकिन भावपूर्ण संक्षिप्त लेकिन प्रबल बातचीत
आश्चर्यजनक रूप से समझ में आवऽ हइ  ऊ गावे लगलथिन  उनकर गला खराब नयँ
हइ लेकिन निम्मन नयँ गा पावऽ हथिन  लेकिन हम (ध्यान से) नयँ सुन्नब करऽ
हलिअइ  लेकिन ग्रुशनित्स्की उनकर सामने पियानो पर अपन केहुनी टिकइले अपन
आँख फाड़-फाड़के देखब करऽ हलइ आउ मिनट-मिनट दबे स्वर में बोलऽ हलइ #### #### (शारमाँ  देलिसिअ  - (फ्रेंच) सुंदर  मनोहर
)सुन्नऽ वेरा हमरा कहलकइ हम ई नयँ चाहऽ ही कि तूँ हमर पति से भेंट
करहो लेकिन तोरा बड़की राजकुमारी के अनिवार्य रूप से खुश करे के चाही 
तोरा लगी ई असान काम हको तूँ जे कुछ चाहो कर सकऽ हो हमन्हीं खाली हिएँ
एक दोसरा के देख सकबइ खाली हिएँ  ऊ शरम से लाल हो गेलइ आउ बात
जारी रखलकइ -तूँ जानऽ हो कि हम तोहर दासी हकियो हम कभियो तोर विरोध नयँ
कर पइलियो  आउ एकरा लगी हमरा दंड मिलतइ  तूँ हमरा प्यार करना बन कर
देबऽ  कम से कम हम अपन मान-सम्मान बचावे लगी चाहऽ हूँ  अपना लगी नयँ
तूँ ई बात निम्मन से जानऽ हो   ओह हम तोरा से विनती करऽ हियो - हमरा
पहिले नियन खोखला शंका आउ देखावा के रुखाई से मत सतावऽ  हम हो सकऽ हइ
जल्दीए मर जइअइ हमरा लगऽ हइ कि दिनो-दिन हम कमजोर होल जा रहलूँ हँ 
आउ एकर बावजूद हम भावी जिनगी के बारे नयँ सोच सकऽ ही हम खाली तोरा बारे
सोचऽ हियो  तोहन्हीं मरद लोग के कटाक्ष के आनंद हस्तांदोलन समझ में
नयँ आवऽ हइ लेकिन हम तोरा कसम खाके कहऽ हियो हम तोर स्वर सुनके अइसन
गहरा विचित्र परमानंद के अनुभव करऽ हियो कि अत्यंत उष्ण चुंबन भी ओकर
परतर नयँ करतइ एहे दौरान राजकुमारी मेरी गाना बन कर देलथिन  प्रशंसा के
भुनभुनाहट उनकर चारो दने सुनाय देवे लगलइ  हम उनका भिर सबसे बाद में
गेलिअइ आउ उनका कुछ तो उनकर गला के बारे काफी लापरवाही से कहलिअइ ऊ जरी
मुँह बिचकइलका अपन निचला ठोर जरी बाहर निकासके आउ बहुत व्यंग्यपूर्वक एक
गोड़ आगू करके आउ जरी झुकके कोरनिश कइलका हमरा लगी तइयो ई अधिक सम्मान के
बात हइ ऊ बोलला कि अपने हमर गीत बिलकुल नयँ सुनलथिन  लेकिन शायद
अपने के संगीत पसीन नयँ हइ  एकर विपरीत  खास करके दुपहर के भोजन
के बाद ग्रुशनित्स्की के कहना सही हइ कि अपने के नीरस #### हइ  आउ हम देखऽ हिअइ कि अपने के संगीत चटोरापन के संदर्भ #### #### #### #### पसीन हइ  अपने के फेर गलतफहमी हइ - हम
बिलकुल नयँ चटोरा (पेटू) हिअइ  हमर पाचनशक्ति अत्यंत खराब हइ  लेकिन
संगीत दुपहर के भोजन के बाद निद्रा लावऽ हइ आउ दुपहर के भोजन के बाद सोना
स्वास्थ्यप्रद हइ  ओहे से हमरा संगीत वैद्यकीय दृष्टिकोण से पसीन हइ 
शाम के तो एकर विपरीत ई हमर स्नायु के बहुत जादहीं उत्तेजित करऽ हइ हमरा
या तो बहुत जादहीं उदासी छा जा हइ चाहे बहुत आनंद होवऽ हइ  ई चाहे ऊ
दुन्नु यातनादायक हइ जब उदास होवे के चाहे आनंदित होवे के कोय ठोस कारण
नयँ रहऽ हइ आउ एकर अलावे उदासी सामाजिक मिलन के दौरान हास्यास्पद हइ आउ
बहुत बड़गो आनंद अशिष्टता हइ ऊ हमर पूरा बात नयँ सुनलका दूर चल गेला
ग्रुशनित्स्की के बगल में बैठ गेला आउ दुन्नु बीच कइसनो भावुक बातचीत शुरू
होलइ  लगऽ हइ छोटकी राजकुमारी ओकर बुद्धिमत्तापूर्ण वाक्य के काफी
अन्यमनस्कता आउ असंगत रूप से उत्तर देलथिन हलाँकि अइसन देखावा कइलथिन कि
ओकर बात ध्यान से सुन रहलथिन हँ काहेकि ऊ उनका दने कभी-कभी अचरज से देखऽ
हलइ उनकर आंतरिक खलबली के अंदाज लगावे खातिर जे उनकर बेचैन नजर में
अभिव्यक्त हो रहले हल  लेकिन हम अपने के मन के बात के भाँप गेलिए ह
प्यारी राजकुमारी  सावधान हो जा  अपने हमरा अइँटा के जवाब पत्थल से देवे
लगी चाहऽ हथिन हमर स्वाभिमान के ठेस पहुँचावे लगी चाहऽ हथिन अपने सफल नयँ
होथिन  आउ अगर अपने हमरा पर युद्ध घोषित करथिन त हम निर्दय हो जइबइ शाम
के दौरान हम कइएक तुरी जानबूझके उनकन्हीं के बातचीत में शामिल होवे के
प्रयास कइलिअइ लेकिन ऊ काफी शुष्क रूप से हमर टिप्पणी के सामना कइलथिन आउ
हम बनावटी चिढ़ के साथ आखिरकार हट गेलिअइ  छोटकी राजकुमारी जीत गेलथिन
ग्रुशनित्स्की भी  जीत के खुशी मना लेते जा मित्र हमर आउ जल्दी करऽ 
तोहन्हीं के खुशी जादे दिन नयँ रहतो   की कइल जाय  हमरा पूर्वाभास हो
जा हइ  कोय औरत से परिचित हो गेला पर हम हमेशे अचूक अंदाज लगा ले
हलिअइ कि ऊ हमर प्रेम में पड़तइ कि नयँ  शाम के शेष भाग हम वेरा के पास
गुजरलिअइ आउ मन भर बित्तल जमाना के बात करते गेलिअइ  ऊ कउची लगी हमरा
एतना प्यार करऽ हइ सच में हम नयँ जानऽ हिअइ  हियाँ तक कि ई अइसन एक्के
औरत हइ जे हमरा पूरे तरह से समझलके ह हमर सब्भे छोटगर-छोटगर कमजोरी आउ
बुरा सनक के साथ  की वास्तव में दुर्गुण एतना आकर्षक होवऽ हइ  हम
ग्रुशनित्स्की के साथे-साथ बाहर होलिअइ  रस्ता में ऊ हमर हाथ पकड़ लेलकइ आउ
लमगर मौन के बाद कहलकइ - अच्छऽ की सोचऽ हो तूँ मूर्ख हकऽ हम ओकरा
कहे वला हलिअइ लेकिन खुद के रोक लेलिअइ आउ खाली अपन कन्हा #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### #### साहित्य सूची पिछला #### #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### रूसी उपन्यास – “आझकल के हीरो”भाग-२२
राजकुमारी मेरी - अध्याय-५२२ मईरेस्तोराँ के हॉल उच्च वर्ग के सभा में बदल
गेलइ  नो बजे सब कोय अइते गेलइ  बड़की राजकुमारी अपन बेटी के साथ सबसे अंत
में आवे वला लोग में हलथिन  कइएक महिला उनका घृणा आउ दुर्भाव से देखऽ
हलथिन काहेकि राजकुमारी मेरी बड़ी बन-ठनके पोशाक से सज्जित होवऽ हथिन  जे
सब खुद के हियाँ के उच्चकुलीन #### समझते जा हका ऊ सब अपन घृणा
के गुप्त रखके उनका साथ हल-मिल गेला  की कइल जा सकऽ हइ  जाहाँ महिला समाज
हइ - हुआँ परी तुरते उच्च आउ निम्न वर्ग दुन्नु तैयार होतइ  खिड़की के
निच्चे लोग के भीड़ में ग्रुशनित्स्की खड़ी हलइ अपन चेहरा खिड़की के ग्लास
से दबइले आउ अपन देवी तरफ से अपन आँख बिन निच्चे कइले  ऊ पास से गुजरते
बखत मोसकिल से द्रष्टव्य रूप से ओकरा लगी सिर हिलइलका  ऊ तो सूरज नियन
चमक उठलइ  नृत्य पोलोनेज़ #### - मंद गति वला एगो पोलिस्तानी
नृत्य) से शुरू होलइ फेर बैंड वाल्स #### संगीत बजावे लगलइ  बूट के
स्पर #### खड़खड़ाय लगलइ कोट-टेल #### उठ गेलइ आउ चक्कर खाय लगलइ
 सिर पर गुलाबी पंख लगइले एगो मोटगर महिला के पीछू हम खड़ी हलिअइ  ओकर
पोशाक के ठाट-बाट फ़ार्दिंगेल [१] के जमाना के आद देलावऽ हलइ आउ ओकर रूक्ष
त्वचा के चितकबरापन - कार ताफ़्ता के पैच #### #### के खुशहाल जमाना
के  ओकर गरदन पर के सबसे बड़गर मस्सा कंठहार #### से ढँक्कल हलइ  ऊ
अपन साथी (पार्टनर) के जे अश्वारोही सेना के कप्तान हलइ कह रहले हल –ई
छोटकी राजकुमारी लिगोव्स्काया बहुत असहनीय लड़की हइ  कल्पना करथिन हमरा
धक्को दे देलकइ आउ माफी नयँ मँगलकइ आउ ओकरो पर मुड़लइ आउ हमरा दने लॉर्नेत
से देखलकइ  #### #### [सेतैँपायाब्ल  - (फ्रेंच) ई तो बेजोड़ हइ
]  आउ कउची के ओकरा अभिमान हइ  ओकरा तो सबक सिखावे के चाही सबक
सिखाना तो मोसकिल काम नयँ हइ  सेवापरायण कप्तान उत्तर देलकइ आउ दोसर कमरा
में चल गेलइ  हम तुरतम्मे छोटकी राजकुमारी भिर गेलिअइ वाल्स नृत्य लगी
आमंत्रित कइलिअइ हियाँ के स्वतंत्र रस्म-रिवाज के प्रयोग करते जेकरा में
अनजान महिला के साथ नृत्य करे के अनुमति हइ ऊ मोसकिल से अपन मुसकान रोक
पइलका आउ अपन विजय के छिपा पइलका  लेकिन बिलकुल भावशून्य आउ कठोर भी
मुद्रा धारण करे में उनका काफी जल्दी सफलता मिल गेलइ  ऊ लापरवाही से अपन
हाथ हमर कन्हा पर डललका अपन सुंदर सिर के जरी सुन बगल में मोड़लका आउ
हमन्हीं नृत्य चालू कर देते गेलिअइ  एतना कामोत्तेजक आउ लचीला कमर पहिले
हम कभियो नयँ जानलूँ  उनकर ताजा साँस हमर चेहरा के स्पर्श कर रहले हल
कभी-कभी घुंघराला लट जे वाल्स के दौरान अपन साथी सब से अलग हो गेले हल
हमर उष्ण गाल पर सरक रहले हल  हम तीन फेरा लगइलिअइ  (ऊ वाल्स नृत्य
उत्तम करऽ हका ) ऊ हँफ रहला हल उनकर आँख धुँधला पड़ गेले हल अधखुलल ठोर
मोसकिल से आवश्यक बात फुसफुसा पइलइ - #### #### [मेर्सि मौँस्यऽ -
(फ्रेंच) धन्यवाद महोदय] कुछ मिनट के मौन के बाद अत्यंत नम्र मुद्रा में
हम उनका कहलिअइ -हम सुनलिअइ राजकुमारी कि अपने लगी बिलकुल अपरिचित हमरा
अपने के अप्रसन्नता अर्जित करे के दुर्भाग्य होलइ  कि अपने हमरा धृष्ट
समझलथिन  की ई वास्तव में सही हइ आउ ई मत के अपने हमरा तरफ से पक्का
करवावे लगी चाहऽ हथिन  मुँह बिचकाके ऊ उत्तर देलथिन लेकिन जे भाव उनकर
सजीव मुखाकृति (चेहरा-मोहरा) के शोभा दे हलइ अगर हम अपने के कइसूँ नराज
करे के ढिठाई कइलिअइ त हमरा क्षमा करे लगी निवेदन करे के एगो आउ बड़गर
ढिठाई करे के अनुमति देथिन  आउ वास्तव में हमरा अपने के साबित करे के
बहुत इच्छा होतइ कि अपने के हमरा बारे गलतफहमी होले ह ई अपने लगी
काफी कठिन होतइ काहे ई कारण से कि अपने हमन्हीं के घर पर भेंट नयँ
दे हथिन आउ ई बॉल नृत्य शायद अकसर नयँ दोहरावल जइतइएकर मतलब हइ हम
सोचलिअइ कि उनकन्हीं के दरवाजा हमरा लगी हमेशे लगी बन हइ जानऽ हथिन
राजकुमारी हम कुछ चिढ़ के साथ कहलिअइ पछतावा कर रहल अपराधी के कभी
ठुकरावे के नयँ चाही - निराशा होके ऊ आउ दोगना अपराधी बन जा सकऽ हइ  आउ
तब हमन्हीं के चारो दने के लोग के ठहाका आउ फुसफुसाहट हमरा मुड़े लगी आउ
बात के रोक देवे लगी बाध्य कर देलकइ  हमरा भिर से कुछ डेग दूर मरद लोग के
भीड़ हलइ जेकरा में अश्वारोही सेना के कप्तान भी शामिल हलइ जे सुंदर छोटकी
राजकुमारी के विरुद्ध शत्रुतापूर्ण इरादा घोषित कर चुकले हल  ऊ खास करके
कोय बात से प्रसन्न हलइ अपन हाथ मल रहले हल ठहाका मार रहले हल आउ अपन
साथी सब के साथ आँख के इशारा के आदान-प्रदान कर रहले हल  अचानक ओकन्हीं
बीच में से फ्रॉक कोट धारण कइले लमगर मोछ वला आउ लाल चेहरा वला एक व्यक्ति
अलगे अइलइ आउ लड़खड़इते सीधे छोटकी राजकुमारी दने बढ़लइ  ऊ पीयल हलइ  सकुचाल
राजकुमारी के सामने रुकके आउ अपन हाथ के पीठ दने कइले ऊ अपन हलका धूसर आँख
के नजर उनका पर जमा देलकइ आउ भर्राल उच्च स्वर में बोललइ #### - (फ्रेंच) अनुमति देथिन]  खैर एकरा में की हइ   हम
खाली अपने के माज़ुर्का नृत्य लगी आमंत्रित करऽ हिअइ  अपने के की चाही
 ऊ काँपते स्वर में बोलला चारो दने निवेदन भरल दृष्टि डालते  हाय 
उनकर माय दूर हलथिन आउ उनकर बगल में उनकर परिचित कोय साथी नयँ हलइ  एगो
सहायक लगऽ हइ ई सब कुछ देख रहले हल लेकिन ऊ भीड़ में नुक गेलइ ताकि ई
कहानी (टंटा) में नयँ पड़इ की  पीयल महाशय बोललइ अश्वारोही सेना के
कप्तान के आँख से इशारा करते जे ओकरा इशारा से प्रेरित कर रहले हल की
अपने नयँ चाहऽ हथिन   हम अभियो अपने के आदर के साथ #### #### [पुर
माज़ूर - (फ्रेंच) माज़ुर्का नृत्य लगी] आमंत्रित करऽ हिअइ  अपने शायद
सोच रहलथिन हँ कि हम पीयल हिअइ  एकरा से कोय बात नयँ हइ   अइसे बहुत
अधिक स्वतंत्र (सहज) अनुभव होवऽ हइ ई बात के आश्वासन दे हिअइ हम
देखलिअइ कि ऊ भय आउ क्रोध से मूर्छित होवे वली हलथिन हम पीयल महाशय भिर
गेलिअइ ओकरा हाथ से जरी कसके धर लेलिअइ आउ ओकर आँख में आँख मिलाके दूर
चल जाय लगी निवेदन कइलिअइ काहेकि हम आगू बतइलिअइ कि राजकुमारी हमरा साथ
माज़ुर्का नृत्य करे के बहुत पहिलहीं वचन दे चुकलथिन हँ ठीक हइ तब तो कुछ
नयँ कइल जा सकऽ हइ   दोसरा तुरी  ऊ हँसते कहलकइ आउ अपन लजाल दोस्त
सब बिजुन चल गेलइ जेकन्हीं तुरतम्मे ओकरा दोसर कमरा में ले चल गेते गेलइ
हमरा गंभीर आउ चमत्कारिक निगाह के पुरस्कार मिल्लल राजकुमारी अपन माय भिर
गेलथिन आउ उनका सब कुछ बतइलथिन ऊ हमरा भीड़ में ढूँढ़ लेलथिन आउ धन्यवाद
देलथिन  ऊ बतइलथिन कि ऊ हमर माय के जानऽ हलथिन आउ आधा दर्जन हमर चाची-बूआ
से उनकर दोस्ती हलइ  हमरा मालूम नयँ कि ई कइसे होलइ कि हमन्हीं अभियो
तक अपरिचित हकिअइ ऊ बात आगू बढ़इलथिन लेकिन ई बात कबूल करथिन कि अपनहीं
खुद एकर दोषी हथिन  अपने सब कोय से दूर रहऽ हथिन जइसन व्यक्ति हम कभियो
नयँ देखलूँ हँ  हमरा आशा हइ कि हमर अतिथिकक्ष #### #### अपने के
विषाद के दूर कर देतइ  सच हइ न हम ओइसन वाक्य में से एगो उनका कहलिअइ
जेकरा लगी हरेक कोय के अइसन अवसर लगी तैयार रहे के #### नृत्य बहुत देरी तक खिंच गेलइ आखिरकार उपरे के बाल्कोनी से
माज़ुर्का के धुन फेर से बज्जे लगलइ  हम आउ (छोटकी) राजकुमारी बैठ गेते
गेलिअइ हम एक्को तुरी न तो नीसा में धुत्त महाशय के बारे न अपन पहिलौका
आचरण के बारे आउ न ग्रुशनित्स्की के बारे इशारा कइलिअइ  अप्रिय दृश्य के
उनका पर पड़ल छाप धीरे-धीरे क्षीण होते चल गेलइ  उनकर सुंदर चेहरा दमक उठलइ
 ऊ अत्यंत मधुर रूप से मजाक कइलथिन चतुराई के बिन कोय देखावा के उनकर
बातचीत चातुर्यपूर्ण #### सजीव आउ स्वतंत्र हलइ  उनकर टिप्पणी कभी-कभी
गंभीर हलइ  हम अपन बहुत जटिल वाक्य के माध्यम से उनका अहसास देलइलिअइ
कि ऊ हमरा बहुत पहिलहीं से पसीन हलथिन  ऊ अपन सिर झुकइलथिन आउ जरी शरम से
लाल हो गेलथिन अपने तो विचित्र व्यक्ति हथिन  अपन मखमली आँख हमरा दने
उठइते आउ विवश होके हँसते बाद में ऊ बोललथिन हम अपने के साथ परिचित होवे
लगी नयँ चाहऽ हलिअइ हम बात जारी रखलिअइ काहेकि अपने प्रशंसक लोग के
बड़गर भीड़ से घिरल रहऽ हथिन आउ हमरा ओकरा में बिलकुल हेराऽ जाय के डर हलइ
अपने तो व्यर्थ में डेराऽ हलथिन  ओकन्हीं सब्भे तो अत्यंत उबाऊ हकइ 
सब्भे  वास्तव में सब्भे ऊ एकटक हमरा देखते रहला मानूँ कुछ तो आद करे
के प्रयास करते बाद में फेर से जरी शरमाके लाल हो गेला आउ आखिरकार दृढ़
स्वर में बोलला - सब्भे हमर दोस्त ग्रुशनित्स्की भी आउ ऊ अपने के
दोस्त हइ  कुछ शंका व्यक्त करते ऊ बोलला हाँ ऊ वस्तुतः उबाऊ लोग के
वर्ग में तो नयँ आवऽ हइ लेकिन अभागल लोग के वर्ग में हम हँसते
कहलिअइ जाहिर हइ  आउ अपने के हँस्सी बरऽ हइ  काश अपने ओकर स्थान पर
होथिन हल की  हम खुद्दे कभी एगो यूंकर (कैडेट) हलिअइ आउ सच में ई
हमर जिनगी के सबसे निम्मन समय हलइ की ऊ वास्तव में यूंकर हइ   ऊ
तेजी से बोल गेला आउ बाद में आगू बोलला आउ हम सोच रहलिए हलअपने की
सोच रहलथिन हल  कुछ नयँ   ई महिला केऽ हथिन हियाँ पर बातचीत के
दिशा में परिवर्तन अइलइ आउ ई विषय पर फेर वापिस नयँ अइलइ अइकी माज़ुर्का
समाप्त होलइ आउ हमन्हीं अलग हो गेते गेलिअइ - अगला मोलकात तक  महिला सब
तितर-बितर हो गेते गेलथिन  हम रात के भोजन लगी रवाना होलिअइ आउ हमरा
वेर्नर से भेंट हो गेलइ आहा  ऊ बोललथिन त अइसन हथिन अपने  अपने चाहऽ
हलथिन राजकुमारी से आउ कोय दोसरा तरह से परिचित नयँ होना सिवाय उनका कोय
निश्चित मौत से बचाके हम बेहतर कइलिअइ हम उनका उत्तर देलिअइ बॉल
नृत्य के दौरान उनका मूर्छित होवे से बचइलिअइ  ई कइसे  बताथिन 
नयँ अपने अंदाज लगाथिन - ओह अपने तो संसार के सब कुछ के बारे अंदाज
लगावे वला हथिन  #### 0 #### #### #### #### #### #### #### #### */ #### #### #### #### #### #### #### #### #### #### #### #### #### #### #### #### अनूदित साहित्य सूची पिछला #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### रूसी उपन्यास – “आझकल के हीरो”भाग-२२
राजकुमारी मेरी - अध्याय-४२१ मईलगभग एक सप्ताह गुजर चुकले ह लेकिन
लिगोव्स्काया से हमर परिचय नयँ हो पइले ह  उचित अवसर के प्रतीक्षा कर
रहलिए ह  ग्रुशनित्सकी छाया नियन सगरो छोटकी राजकुमारी के पीछा करऽ हइ 
उनकन्हीं के बातचीत अंतहीन हइ - कब ऊ उनका बोर करतइ   माय एकरा पर
ध्यान नयँ दे हथिन काहेकि ऊ (अर्थात् ग्रुशनित्स्की) मंगेतर नयँ हइ  त ई
हइ माय लोग के तर्क  हम दु-तीन कोमल दृष्टि #### #### के नोटिस
कइलिअइ - एकरा समाप्त करहीं के चाही कल्हे कुआँ बिजुन पहिले तुरी वेरा
अइलइ  गुफा में भेंट होला के समय से ऊ घर से बाहर नयँ होवऽ हलइ 
हमन्हीं दुन्नु एक्के समय गिलास निच्चे कइलिअइ आउ ऊ झुकके हमरा फुसफुसइलइ
-तूँ लिगोव्स्काया से परिचित होवे लगी नयँ चाहऽ हो   हमन्हीं खाली
हुएँ एक दोसरा के देख सकते जा हिअइताना  बोरिंग  लेकिन एकरे लायक
हलिअइ संयोगवश बिहान रेस्तोराँ के हॉल में सशुल्क बॉल नृत्य हइ आउ हम
छोटकी राजकुमारी के साथ माज़ुर्का नृत्य करबइ  #### 0 #### #### #### #### #### /* #### #### */ #### #### #### #### #### #### #### #### #### #### #### #### #### #### #### #### अनूदित साहित्य सूची पिछला अगला #### #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### उपन्यास – “आझकल के हीरो”भाग-२२ राजकुमारी मेरी - अध्याय-३१६ मईदू
दिन के दौरान हमर काम बहुत आगू बढ़लइ  छोटकी राजकुमारी के हमरा से पक्का
घृणा हइ  हमरा पर निर्दिष्ट दू-तीन चुटकुला लोग हमरा रिपोर्ट करते गेले ह
जे काफी तीक्ष्ण हइ लेकिन साथे-साथ बहुत प्रशंसापूर्ण हइ  उनका अत्यंत
विचित्र लगऽ हइ कि हम जे उच्च वर्ग के अभ्यस्त हिअइ आउ पितिरबुर्ग के
उनकर चचेरी-फुफेरी बहिन #### आउ चाची-फूआ #### लोग से एतना
घनिष्ठ संबंध हइ उनका से परिचित होवे के प्रयास नयँ करऽ हिअइ  हमन्हीं के
भेंट रोज दिन बुलवार में कुआँ बिजुन होवऽ हइ  हम उनकर प्रशंसक श्रेष्ठ
सहायक #### पीयर मास्कोवासी आउ अन्य लोग के आकर्षित करे लगी अपन
पूरा ताकत लगा दे हिअइ - आउ लगभग हमेशे सफलता मिल्लऽ हइ  हम हमेशे अपन घर
पर अतिथि लोग से घृणा कइलिए ह लेकिन अभी हमरा हीं रोज दिन घर भरल रहऽ हइ
लोग दुपहर आउ रात के भोजन करते जा हइ ताश खेलते जा हइ - आउ अफसोस हमर
शैंपेन उनकर चुंबकीय आँख के शक्ति पर विजयोल्लास मनावऽ हइ  कल्हे हमर उनका
से भेंट चेलाख़ोव के दोकान पर होलइ  ऊ एगो शानदार फारसी कालीन पर मोल-जोल
कर रहला हल  छोटकी राजकुमारी अपन माय के कंजूसी नयँ करे लगी समझाब करऽ हला
- ई कालीन उनकर ड्रेसिंग रूम के केतना चकाचक बनइते हल   हम चालीस रूबल
जादे देके ओकरा खरीद लेलिअइ आउ एकरा लगी हमरा एगो कटाक्ष के पुरस्कार
मिल्लल जेकरा में अत्यंत मनोहर क्रोध चमक रहले हल  लगभग दुपहर के भोजन के
बखत हम जान-बूझके एहे कालीन के अपन चेर्केस घोड़वा के पीठ पर डालके उनकर
खिड़की बिजुन से होके ले जाय लगी औडर देलिअइ  वेर्नर ऊ बखत उनकन्हीं के घर
पर हलथिन आउ हमरा बतइलथिन कि ई दृष्य के प्रभाव अत्यंत नाटकीय ढंग के हलइ
 छोटकी राजकुमारी अब हमरा विरुद्ध जिहाद छेड़े लगी चाहऽ हथिन  हम एहो
नोटिस कइलिअइ कि उनकर दू गो सहायक उनकर सामने हमरा शुष्क रूप से अभिवादन
करते जा हइ हलाँकि रोज दिन ओकन्हीं हमरा हीं दुपहर के भोजन करते जा हइ 
ग्रुशनित्स्की एगो रहस्यमय मुद्रा अपनाऽ लेलके ह - ऊ अपन हाथ के पीठ पीछू
रखके चल्लऽ हइ आउ केकरो नयँ पछानऽ हइ ओकर गोड़ अचानक ठीक हो गेले ह ऊ जरी
सुनी लंगड़ाऽ हइ  बड़की राजकुमारी से बातचीत करे के ओकरा अवसर मिल गेलइ आउ
छोटकी राजकुमारी के कइसनो प्रशंसोक्ति सुनइलकइ  देखे में लगऽ हइ कि ऊ
(छोटकी राजकुमारी) बहुत दुष्तोषणीय (नकचढ़ी) नयँ हथिन काहेकि तखने से ओकर
अभिवादन के प्रत्युत्तर अत्यंत प्यारा मुसकान के साथ दे हथिन  तूँ
लिगोव्स्काया से पक्का नयँ परिचित होवे लगी चाहऽ हो  ऊ हमरा कल्हे कहलकइ
पक्का नयँ जइसन मरजी  स्पा बिजुन अत्यंत मनोहर घर हइ  सब स्थानीय
(अर्थात् पितिगोर्स्क के) उत्तम वर्ग के लोग हियाँ परी हथिन हमर
मित्र हम अस्थानीय #### वर्ग से भी बहुत बोर हो गेलिए ह  आउ तूँ
उनकन्हीं हीं जा हो अभी तक तो नयँ  हम छोटकी राजकुमारी के साथ दू तुरी
बतिअइलिए ह आउ एकरा से जादे (नयँ) [१] लेकिन जानऽ हो कइसूँ घर पर
जबरदस्ती भेंट देना अशिष्टता हइ हलाँकि हियाँ परी अइसन कइल जा हइ  बात
दोसर होते हल अगर हम स्कंधिका #### लगइतिए हल अरे अरे  ई
तरह तो तूँ बहुत जादहीं रोचक हो रहलऽ ह  तूँ बस अपन लाभदायक परिस्थिति के
लाभ नयँ उठा पावऽ ह  सैनिक ओवरकोट तो एगो भावुक तरुणी के दृष्टि में
तोहरा एगो हीरो आउ शहीद बना दे हको ग्रुशनित्स्की आत्मसंतुष्टि के साथ
मुसकइलइ ई कइसन बकवास हइ  ऊ बोललइ हमरा पक्का विश्वास हइ हम बात
जारी रखलिअइ कि राजकुमारी तोर प्रेम में पड़ गेलथुन हँ  ऊ कान तक लाल हो
गेलइ आउ अपन छाती फुलइलकइ ओह स्वाभिमान  तूँ तो ऊ लीवर हकहीं जेकरा से
आर्किमेडीज़ पृथ्वी के उठावे लगी चाहऽ हलथुन  तोहरा तो हमेशे मजाक
सुज्झऽ हको  ऊ बोललइ अइसन ढोंग करते कि ओकरा गोस्सा बर रहले ह पहिला
ऊ हमरा अभियो एतना कम जानऽ हथिन औरतियन के प्यार खाली ओकन्हिंएँ से
होवऽ हइ जेकन्हीं के ओकन्हीं नयँ जानऽ हइ लेकिन उनका हम पसीन पड़िअइ
अइसन हमर कोय अपेक्षा नयँ हइ  हमरा खाली निम्मन घर से परिचित होवे के
इच्छा हइ आउ बहुत हास्यास्पद होते हल अगर हमरा कइसनो आशा रहते हल 
लेकिन तोहन्हीं सब उदाहरणस्वरूप दोसरहीं बात हकहो  तोहन्हीं पितुरबुर्ग
के विजेता - खाली एक नजर डालऽ हो कि औरतियन पिघल जइते जा हइ  आउ जन्नऽ
हो पिचोरिन कि छोटकी राजकुमारी तोरा बारे की कह रहलथुन हल की  ऊ
तोहरा से हमरा बारे कुछ बोललथुन  लेकिन खुश मत होवऽ  हमरा उनका साथ
कइसूँ कुआँ बिजुन संयोगवश बातचीत के मौका मिललइ  उनकर तेसरा शब्द (वाक्य)
हलइ – ‘ई महाशय केऽ हथिन जिनकर अइसन अप्रिय भारी नजर हइ  ऊ अपने के साथ
हलथिन जब ’ उनकर चेहरा तमतमा गेलइ आउ अपन प्यारा शरारत आद पड़ गेला पर ऊ
दिन के नाम बतावे लगी नयँ चहलथिन  ‘अपने के ऊ दिन के नाम बतावे के गरज नयँ
हइ’ हम उनका उत्तर देलिअइ ‘ऊ हमेशे लगी हमर स्मृति में रहतइ  ’ हमर
मित्र पिचोरिन  हम तोरा बधाई नयँ दे हियो तोरा बारे उनकर विचार खराब हको
 आउ वास्तव में ई खेद के बात हको  काहेकि मेरी बहुत प्यारी हथिन  
ई ध्यातव्य हइ कि ग्रुशनित्स्की ओइसन लोग में से हइ जे औरत के बारे बात
करते बखत जेकरा साथ ओकन्हीं मोसकिल से परिचित हइ ओकरा 'हम्मर मेरी'
'हम्मर सोफ़ी' पुकारते जा हइ अगर ऊ ओकन्हीं के भाग्यवश पसीन पड़ गेलइ तब 
हम गंभीर मुद्रा धारण कर लेलिअइ आउ ओकरा उत्तर देलिअइ - हाँ ऊ खराब नयँ
हथिन  खाली सावधान रहऽ ग्रुशनित्स्की  रूसी तरुणी सब अधिकतर खाली
आध्यात्मिक प्रेम #### #### के प्रोत्साहन देते जा हका ओकरा में
विवाह के बिन मिश्रण कइले आउ आध्यात्मिक प्रेम अत्यंत कष्टदायक होवऽ
हइछोटकी राजकुमारी लगऽ हइ ओइसनकन औरतियन में से हथिन जे चाहऽ हथिन कि
उनकन्हीं के लोग मनबहलाव करते जाय  अगर तोरा बिजुन लगातार दुइयो मिनट लगी
बोर हो जइता त तो तूँ अपुनर्लभ्य रूप से मर गेलऽ  तोर चुप्पी उनकर
उत्सुकता के जागृत करे के चाही तोर बातचीत एकरा कभियो संतुष्ट नयँ करे वला
 तोरा उनका हर मिनट व्याकुल करे के चाही  ऊ तोरा लगी सार्वजनिक रूप से
दसो तुरी स्थापित विचार के उपेक्षा करथुन आउ एकरा बलिदान के संज्ञा देथुन
आउ एकरा लगी खुद के पुरस्कृत करे खातिर तोरा यातना देवे लगथुन आउ बाद में
बस कहथुन कि ऊ तोरा सहन नयँ कर सकऽ हथुन  अगर तूँ उनका अपन वश में नयँ
कइलऽ त उनकर पहिला चुंबन भी तोरा दोसर चुंबन के हक नयँ देतो  ऊ तोरा साथ
मन भर प्रेम प्रदर्शन करथुन आउ करीब दू साल के बाद अपन माय के आज्ञापालन
के बहाने एगो राक्षस (कुरूप व्यक्ति) के साथ विवाह कर लेथुन आउ खुद के
आश्वासन देवे लगथुन कि ऊ दुखी हका कि ऊ तो एक्के अदमी के प्यार करऽ हला
मतलब तोरा लेकिन भगमान उनका ओकरा से मिलन नयँ चाहऽ हला काहेकि ओकरा पर
सैनिक के ओवरकोट हलइ हलाँकि ई मोटगर धूसर #### ओवरकोट के अंदर भावुक आउ
उदार हृदय धड़कऽ हलइ ग्रुशनित्स्की मुक्का से टेबुल पर प्रहार कइलकइ आउ
कमरा में आगू-पीछू चहलकदमी करे लगलइ हम आंतरिक रूप से खिखिअइलिअइ आउ दू
तुरी मुसकइवो कइलिअइ लेकिन ऊ भाग्यवश ई नोटिस नयँ कइलकइ  साफ हलइ कि ऊ
प्रेम में पड़ गेले ह काहेकि ऊ पहिले से जादे विश्वासशील हो गेले ह  ओकर
अँगुरी में स्थानीय शिल्प के कार धातु के साथ चानी के अँगूठियो देखाय दे हइ
 ई हमरा संदेहजनक लगलइ  हम एकर जाँच करे लगलिअइ आउ की देखऽ हिअइ  
एकर अंदरूनी हिस्सा में बारीक अक्षर में 'मेरी' नाम अंकित हलइ आउ पास में
- ऊ दिन के तारीख जब ऊ (मेरी) मशहूर गिलास उठइलका हल  हम अपन खोज के
गुप्त रखलिअइ हम ओकरा से जबरदस्ती कबूल करवावे लगी नयँ चाहऽ हिअइ हम चाहऽ
हिअइ कि ऊ खुद हमरा विश्वासपात्र चुन्नइ आउ तब हम आनंदित होबइ  * * *
* * * * * * * * *आझ हम लेट उठलिअइ  कुआँ दने जा हिअइ - अभी तक कोय नयँ
अइले ह  बहुत गरम होवे लगलइ  उज्जर रोएँदार बादर हिम-आच्छादित पर्वत से
तेजी से दौड़ रहले हल गरज वला तूफान के आशा देलइते  माशूक पर्वत के शिखर
बुत्तल मशाल नियन धुआँऽ रहले हल  एकर चारो दने साँप नियन घुड़मुड़ियाल बादर
के धूसर टुकड़ी सरक रहले हल जे अपन प्रयास में मानूँ काँटेदार झाड़ी में बझ
गेला के चलते रुक गेले हल  हावा में बिजली भरल हलइ  अंगूर के लत्तर से
आच्छादित वीथि #### में हम दूर तक चल गेलिअइ जे गुफा तक ले जा हलइ  हम
उदास हलूँ  हम गाल पर तिल वली ऊ तरुणी के बारे सोच रहलूँ हल जेकरा बारे
हमरा डाक्टर बतइलका हल  ऊ हियाँ काहे लगी हइ  आउ की ऊ ओहे हइ  आउ हम
काहे सोचब करऽ हिअइ कि ई ओहे हइ  आउ हम काहे ई मामले में आश्वस्त हिअइ 
की गाल पर तिल वली औरत कम होवऽ हइ  अइसे सोचते हम गुफा बिजुन पहुँचलूँ 
देखऽ ही - एकर मेहराब के शीतल छाया में पत्थल के बेंच पर एगो औरत बैठल हइ
पुआल के बन्नल टोप लगइले कार शाल लपेटले आउ अपन सिर छाती पर धइले  टोप
ओकर चेहरा छिपइले हलइ  ओकर सपना में बाधा नयँ आबइ ई सोचके हम वापिस लौटे
लगी चहलिअइ कि एतने में ऊ हमरा दने तकलकइ वेरा  अनजाने में हम चीख
उठलिअइ ऊ चौंक उठलइ आउ पीयर पड़ गेलइ हम जानऽ हलियो कि तूँ हिएँ हकऽ ऊ
कहलकइ हम ओकरा भिर बैठ गेलिअइ आउ ओकर हाथ के अपन हाथ में ले लेलिअइ  बहुत
पहिलहीं विस्मृत हो गेल कंपन ई मधुर स्वर सुनके हमर नस-नस में दौड़ गेल  ऊ
हमर आँख में अपन गंभीर आउ शांत दृष्टि से देखलकइ  ओकर आँख में
अविश्वसनीयता आउ कुछ तो तिरस्कार नियन अभिव्यक्त हो रहले हल लम्मा समय तक
हमन्हीं के भेंट नयँ होलइ हम कहलिअइ हाँ लम्मा समय आउ दुन्नु बहुत
कुछ बदल गेते गेलिए ह मतलब तूँ हमरा अब नयँ प्यार करऽ हीं  हम
शादीशुदा हिअइ  ऊ कहलकइ फेर से  लेकिन कुछ साल पहिलहीं एहे कारण हलइ
तइयो ऊ अपन हाथ झटकके हमर हाथ से अलगे कर लेलकइ आउ ओकर गाल दहक उठलइ
शायद तूँ अपन दोसरका पति के प्यार करऽ हीं   ऊ उत्तर नयँ देलकइ आउ
मुँह फेर लेलकइ  कि ऊ बहुत ईर्ष्यालु हकउ मौन की बात हकउ  ऊ नवयुवक
निम्मन विशेष धनगर हउ आउ तूँ डरऽ हीं हम ओकरा दने तकलिअइ आउ भयभीत
हो गेलिअइ  ओकर चेहरा गहरा निराशा व्यक्त कर रहले हल आँख पर लोर चमक रहले
हल हमरा बतावऽ आखिर ऊ फुसफुसइलइ तोरा हमरा यातना देवे में बहुत खुशी
होवऽ हको  हमरा तो तोरा से नफरत करे के चाही  जब से हमन्हीं एक दोसरा के
जानऽ हिअइ तूँ हमरा तकलीफ के सिवाय कुच्छो नयँ देलऽओकर स्वर में कंपन
हलइ ऊ हमरा दने झुक गेलइ आउ सिर हमर छाती पर टिका देलकइ शायद हम
सोचलिअइ तूँ पक्का एहे लगी हमरा प्यार करऽ हलहीं - खुशी भुल जा हइ लेकिन
तकलीफ कभियो नयँ हम ओकरा कसके आलिंगन कइलिअइ आउ अइसीं हमन्हीं बहुत
देर तक रहते गेलिअइ  आखिरकार हमन्हीं के ठोर पास अइलइ आउ गरम-गरम
आनंददायक चुंबन में मिल गेलइ  ओकर हाथ बरफ नियन ठंढा हलइ जबकि सिर तप
रहले हल  हियाँ परी हमन्हीं बीच अइसन बातचीत शुरू होलइ जेकर कागज पर कोय
मतलब नयँ होवऽ हइ जेकरा दोहरावल नयँ जा सकऽ हइ आउ जेकरा आदो नयँ रक्खल जा
सकऽ हइ  ध्वनि सब के अर्थ बदल जा हइ आउ शब्द के अर्थ व्यापक हो जा हइ
जइसन कि इटैलियन ऑपरा में होवऽ हइ  ऊ बिलकुल नयँ चाहऽ हइ कि हम ओकर पति
से परिचित होइअइ - ऊ लंगड़ा वृद्ध से जेकरा पर बुलवार में खाली हमर सरसरी
निगाह गेले हल  ऊ ओकरा साथ ब्याह खाली अपन बेटा खातिर कइलकइ  ऊ धनगर हइ
आउ वाता से पीड़ित हइ  हम ओकरा पर एक्को व्यंग्य करे के खुद के अनुमति नयँ
देलिअइ  ऊ ओकरा अपन बाप नियन सम्मान दे हइ - आउ पति के रूप में ओकरा धोखा
देतइ  सामान्यतः मानव हृदय विचित्र हइ आउ स्त्री के तो विशेष रूप से
वेरा के पति सिम्योन वसिल्येविच गेव राजकुमारी लिगोव्स्काया के दूर
के रिश्तेदार हइ  ऊ उनकर नगीच रहऽ हइ  वेरा अकसर राजकुमारी के घर जा हइ 
हम ओकरा लिगोव्स्काया सब से परिचित होवे के आउ वेरा से अपन मन के हटावे
खातिर छोटकी राजकुमारी के साथ प्रेम प्रदर्शन करे के वचन देलिअइ  ई तरह से
हमर योजना बिगड़लइ नयँ आउ हमरा मजा अइतइ मजा   हाँ हम आत्मिक जीवन
के ऊ अवधि से गुजर चुकलिए ह जब खाली सुख खोजल जा हइ जब दिल केकरो बहुत
अधिक आउ भावावेश में प्यार करे के आवश्यकता अनुभव करऽ हइ  अभी हम खाली
प्यार पावे लगी चाहऽ हिअइ आउ ओहो कुछ लोग से  हमरा लगवो करऽ हइ कि एगो
स्थायी अनुरक्ति हमरा लगी काफी होतइ दिल के दयनीय आदत  लेकिन हमरा लगी
हमेशे एक बात विचित्र हलइ - हम कभियो अपन प्रेमिका के गुलाम नयँ होलिअइ
एकर विपरीत हम हमेशे ओकन्हीं के इच्छा आउ दिल पर अजेय प्रभुत्व प्राप्त
कइलिअइ लेकिन एकरा बारे बिन कोय प्रयास कइले काहे अइसन बात हलइ  की ई
कारण से कि हम कभियो कोय चीज के बहुत भाव (कीमत) नयँ दे हिअइ आउ ओकन्हीं
मिनट-मिनट डरते रहऽ हलइ कि हम कहीं हाथ से नयँ निकस जइअइ  कि ई प्रबल जीव
के चुंबकीय प्रभाव हइ कि हमरा बस जिद्दी स्वभाव वली औरत से भेंट करे में
सफलता नयँ मिललइ  ई कबूल करे के चाही कि अपन खुद के इच्छावली औरत लोग के
हम पसीन नयँ करऽ हिअइ - ई ओकन्हीं के मामला नयँ हइ   सच हइ अब हमरा आद
पड़लइ - एक तुरी खाली एक्के तुरी हम एगो प्रबल इच्छाशक्ति वली औरत से
प्रेम कइलिए हल जेकरा कभियो हम जीत नयँ पइलिअइ  हमन्हीं दुश्मन के रूप
में अलग होलिअइ आउ तइयो शायद अगर हम पाँच साल पहिले ओकरा से मिलतिए हल
त हमन्हीं कोय दोसरे रूप में विलग होतिए हल  वेरा बेमार हइ बहुत बेमार
हलाँकि ई बात के ऊ कबूल नयँ करऽ हइ हमरा डर हइ कि कहीं ओकरा टीबी
(क्षयरोग) नयँ होवइ चाहे ऊ बेमारी जेकरा #### #### [फ़्येव्र लाँत -
(फ्रेंच) मंद ज्वर] कहल जा हइ - ई बेमारी रूसी बिलकुल नयँ हइ आउ ओहे से
हमन्हीं के भाषा (अर्थात् रूसी) में एकर कोय नाम नयँ हइ गुफा में हमन्हीं
के रहते गरज वला तूफान आ गेलइ आउ हमन्हीं के आधा घंटा जादे रुक्के पड़लइ  ऊ
हमरा विश्वसनीयता के कसम खाय लगी बाध्य नयँ कइलकइ ई नयँ पुछलकइ कि जब से
हमन्हीं अलगे होलिए हल तब से हम दोसर औरत से प्यार कइलिए हल कि नयँ 
पहिलौके बेपरवाही से हमरा पर फेर से पूरा विश्वास कइलकइ - आउ हम ओकरा धोखा
नयँ देबइ  संसार में ऊ एक्के औरत हइ जेकरा धोखा देवे के हमरा शक्ति नयँ
हइ  हम जानऽ हिअइ कि हमन्हीं फेर से अलगे हो जइते जइबइ आउ शायद हमेशे
लगी दुन्नु कबर तक अलग-अलग रस्ता पर जइबइ  लेकिन ओकर आदगारी हमर आत्मा
में अखंड रहतइ  हम ओकरा ई बात हमेशे दोहरइलिअइ आउ ऊ हमरा पर विश्वास करऽ
हइ हलाँकि ऊ एकर उलटे बात बोलऽ हइ  आखिरकार हमन्हीं अलगे होलिअइ  हम नजर
से ओकरा देर तक पीछा करते रहलिअइ जब तक कि ओकर टोप झाड़ी आउ खड़ी चट्टान सब
के बीच ओझल नयँ हो गेलइ  हमर दिल दर्दनाक रूप से संकुचित हो रहले हल जइसन
कि पहिलौका बिदाई के बखत होले हल  ओह ई भावना हमरा केतना आनंदित कर रहले
हल  की अपन लाभदायक झंझावात के साथ जवानी हमरा पास फेर से लौटे लगी चाहऽ
हइ कि ई खाली ओकर विदाई के निगाह #### #### हलइ अंतिम उपहार -
स्मृति के रूप में   आउ ई सोचना हास्यास्पद हइ कि बाह्य रूप से हम
अभियो बालक हिअइ - चेहरा हलाँकि पीयर हइ तइयो ताजा हइ हमर देह के अंग
लचीला आउ सुडौल हइ घना बाल लहरा हइ आँख चमकऽ हइ खून खौलऽ हइ  घर
लौटला पर हम घोड़ा पर सवार होलिअइ आउ ओकरा सरपट स्तेप #### में दौड़इलिअइ
 हमरा विरान हावा के दिशा के विरुद्ध एगो जोशीला घोड़ा पर उँचगर घास से
होके सरपट जाय में बड़ी अच्छा लगऽ हइ  हम लालच से सुगंधित हावा के घोंटऽ
हिअइ आउ अपन दृष्टि नीलगर-नीलगर दूरी पर डालऽ हिअइ आउ धुँधला-धुँधला वस्तु
सब के रूपरेखा समझे के प्रयास करते जे मिनट-मिनट अधिकाधिक साफ होते जा हइ
 कइसनो शोक हमर दिल पर काहे नयँ पड़ल रहइ कइसनो बेचैनी हमर विचार के काहे
नयँ यातना देइ सब कुछ मिनट भर में गायब हो जा हइ आत्मा में हलकापन आवऽ
हइ देह के थकावट मन के चिंता पर विजय पा ले हइ  औरत के अइसन निगाह नयँ
हइ जेकरा हम नयँ भूल सकिअइ - दक्षिणी सूरज द्वारा प्रकाशित घुँघराला
पर्वतश्रेणी के दृष्टिगोचर होला पर नीला आकाश के दृष्टिगोचर होला पर चाहे
एक खड़ी चट्टान पर से दोसरा चट्टान पर गिरते धार के अवाज सुनते  हमरा लगऽ
हइ कि अपन मचान #### पर उबासी लेते कज़ाक लोग हमरा बिन कोय
जरूरत आउ उद्देश्य के सरपट अइते देखके ई पहेली से लमगर समय तक यातना
झेललकइ काहेकि शायद पोशाक से हमरा ओकन्हीं चेर्केस समझ गेते गेलइ  हमरा
वास्तव में बोलते जा हलइ कि घोड़ा पर सवार चेर्केस के पोशाक में कइएक
कबार्दियन के तुलना में हम जादे कबार्दियन लगऽ हिअइ  आउ वस्तुतः जाहाँ तक
युद्ध के ई उत्तम पोशाक के बात हइ हम बिलकुल छैला हिअइ - एक्को गोटा फालतू
नयँ सामान्य सजावट वला बेशकीमती हथियार टोपी पर के रोयाँ न जादे लमगर न
छोटगर यथासंभव चुस्त टंगत्राण #### आउ बूट उज्जर बिश्मेत [२] गहरा
भूरा रंग के चेरकेस्का [३]  हम बहुत लम्मा समय तक पहाड़ी लोग के घुड़सवारी
के शैली के अध्ययन कइलिए ह - काकेशिया के फैशन में घुड़सवारी के अपन कला के
मान्यता दे हिअइ आउ एकरा में अपन स्वाभिमान लगी आनंदित होवऽ हिअइ  हमरा
पास चार घोड़ा हइ - एगो अपना लगी तीन गो प्रिय मित्र सब लगी ताकि अकेल्ले
मैदान में घुम्मे-फिरे बखत बोर नयँ होता  ओकन्हीं खुशी से हमर घोड़ा लेते
जा हका आउ कभियो हमर साथ-साथ घुड़सवारी नयँ करते जा हका  दुपहर के बाद छो
बज चुकले हल जब हमरा आद पड़लइ कि दुपहर के भोजन करे के समय हो गेले ह 
हमर घोड़ा थकके चूर होल हलइ  हम बाहर रोड पर अइलिअइ जे पितिगोर्स्क से
जर्मन कोलोनी जा हइ जाहाँ परी स्पा समाज अकसर पिकनिक पर जा हइ  रोड झाड़ी
के बीच घुड़मुड़िअइते जा हइ आउ छोटकन दर्रा में उतरऽ हइ जाहाँ परी लमगर घास
के छाया में शोरगुल करते कइएक नाला बहऽ हइ चारो दने नीला पुंज #### के
रंगभूमि (ऐंफिथियेटर) उट्ठऽ हइ - बेश्तू ज़्मेयिनोय झिलिज़नोय आउ लिसोय
पर्वत [४]  स्थानीय बोली में 'बाल्का' कहल जाय वला अइसनकन नाला में से एगो
में उतरके हम घोड़ा के पानी पिलावे खातिर रुक गेलिअइ  एतने में रोड पर
शोरगुल वला शानदार जलूस देखाय देलकइ - महिला सब घुड़सवारी के कार आउ नीला
पोशाक में पुरुष घुड़सवार लोग चेर्केस आउ निझनी-नोवगोरद [५] के शैली के
मिश्रण वला पोशाक में  आगू-आगू (घोड़ा पर सवार) राजकुमारी मेरी के साथ
ग्रुशनित्स्की जाब करऽ हलइ  स्पा के महिला सब के अभियो विश्वास हइ कि
चेर्केस लोग दिन दहाड़े आक्रमण कर सकऽ हइ  शायद एहे कारण से ग्रुशनित्स्की
अपन फौजी ओवरकोट पर तलवार आउ दूगो पिस्तौल लटकइले हलइ  ऊ ई हीरो के पोशाक
में काफी हास्यास्पद लगऽ हलइ  एगो उँचगर झाड़ी हमरा ओकन्हीं से छिपइले
हलइ लेकिन पतवन के बीच से होके हम सब कोय के देख सकऽ हलिअइ आउ ओकन्हीं के
चेहरा के मुद्रा से अंदाज लगा सकऽ हलिअइ कि बातचीत भावुक हलइ  आखिरकार
ओकन्हीं ढलान के नगीच अइते गेलइ ग्रुशनित्स्की छोटकी राजकुमारी के घोड़वा
के लगाम अपन हाथ में ले लेलकइ आउ तखने हमरा ओकन्हीं के बातचीत के अंतिम
भाग सुन्ने में अइलइ–त अपने पूरे जिनगी काकेशिया में रहे लगी चाहऽ हथिन 
छोटकी राजकुमारी बोललथिन हमरा लगी रूस की हइ  उनकर साथी बोललइ अइसन
देश में जाहाँ हजारों लोग हइ आउ ई कारण से हमरा नफरत के नजर से देखऽ हइ
काहेकि ओकन्हीं हमरा से जादे धनगर हइ जबकि हियाँ परी - हियाँ परी ई मोटका
ओवरकोट अपने से परिचित होवे में बाधा नयँ डललकइ एकर विपरीत  लजाल
चेहरा लाल होल राजकुमारी बोललथिन ग्रुशनित्स्की के चेहरा पर खुशी झलके
लगलइ  ऊ बात जारी रखलकइ -हियाँ परी हमर जिनगी जंगली लोग के गोली के बीच
कोलाहल करते अगोचर रूप से आउ तेजी से बहतइ आउ अगर भगमान हर बरिस हमरा लगी
एगो चमकीला औरतानी नजर भेजता एगो नजर ओकरा जइसन एतने में ओकन्हीं
हमरा सामने आ जइते गेला हम अपन घोड़वा के चाबुक लगइलिअइ आउ झाड़ी से बाहर आ
गेलिअइ #### #### #### #### [मौँ दिअ अँ सिरकासिऐँ  … -
(फ्रेंच) हे भगमान चिर्केस  …] राजकुमारी आतंकित होल चिल्ला उठलथिन 
उनका बिलकुल आश्वस्त करे खातिर हम जरी झुकके फ्रेंच में जवाब देलिअइ #### #### #### – #### #### #### #### #### #### #### #### (न क्रेग्ने रिऐँ मादाम - ज न स्वि पा प्ल्यू दान्जेरऽ क वोत्र
कावालिए - (फ्रेंच) डरथिन नयँ मैडम - हम अपने के साथी से जादे खतरनाक नयँ
हिअइ  ऊ उधेड़बुन में पड़ गेलथिन - लेकिन कउन कारण से  अपन खुद के गलती
से कि ई बात से कि हमर जवाब उनका ढीठ लगलइ  हमर तो कामना होतइ कि हमर
दोसर मान्यता सच होबइ  ग्रुशनित्स्की हमरा पर अप्रसन्नता के दृष्टि डललकइ
 देर शाम मतलब लगभग एगारह बजे हम बुलवार के लिंडेन वीथि #### #### टहले लगी रवाना होलिअइ  सारा शहर सो रहले हल खाली कुछ खिड़की में
रोशनी कौंध रहले हल  तीन बगल से खड़ी चट्टान के शिखर कार देखाय देब करऽ
हलइ माशूक पर्वत के शाखा जेकर शिखर पर अनिष्टसूचक बादर पड़ल हलइ  चान
पूरब दने उग रहले हल  दूर में बरफ से आच्छादित पर्वत के रजतनुमा #### #### चमक रहले हल  संतरी के चिल्लाहट आउ रात भर लगी बहे लगी
स्वतंत्र छोड़ देल गेल गरम झरना के शोर बारी-बारी से सुनाय देब करऽ हलइ 
बीच-बीच में रस्ता पर घोड़ा के उच्च स्वर के टाप सुनाय देब करऽ हलइ जेकर
साथ-साथ नगाय तातार के गाड़ी के चर्र-चों आउ करुण तातार गीत भी  हम बेंच पर
बैठ गेलिअइ आउ विचारमग्न हो गेलिअइ  हम अपन विचार के मैत्रीपूर्ण बातचीत
में उँड़ेल देवे के आवश्यकता अनुभव कइलिअइ  लेकिन केकरा साथ  वेरा अभी
की कर रहले होत  हम सोचलिअइ  अइसन पल में ओकर हाथ दबावे खातिर हम बड़गो
कीमत देवे लगी तैयार हो जइतिए हल अचानक हमरा तेज आउ अनियमित कदम के आहट
सुनाय दे हइ  पक्का ग्रुशनित्स्की होतइ  ओहे हइ काहाँ से
राजकुमारी लिगोव्स्काया के हियाँ से ऊ बहुत शान से कहलकइ  मेरी
केतना निम्मन गावऽ हथिन  की तोरा ई बात मालूम हको  हम ओकरा कहलिअइ
हम बाजी लगा सकऽ हियो कि उनका ई बात मालूम नयँ कि तूँ एगो यूंकर (कैडेट)
हकहो  ऊ सोचऽ हथुन कि तोरा पदावनत #### कइल गेलो ह हो सकऽ हइ 
हमरा एकरा से की मतलब   ऊ अन्यमनस्क रूप से कहलकइ नयँ हम अइसीं ई
बता रहलियो ह आउ जानऽ हकहो कि तूँ आझ उनका भयंकर रूप से नराज कर
देलहो  उनका लगलइ कि ई अनसुनल ढिठाई हइ  हम उनका मोसकिल से विश्वास देला
पइलिअइ कि तोर लालन-पोषण बहुत निम्मन तरह से होलो ह आउ दुनियाँ के निम्मन
से जानऽ हो कि उनका अपमानित करे के तोहर कोय मंशा नयँ हो सकऽ हलइ  उनकर
कहना हइ कि तोर दृष्टि निर्लज्ज हको कि तूँ पक्का खुद के बहुत उँचगर
विचार के समझऽ हकहो उनका कोय गलतफहमी नयँ हइ  आउ तूँ उनका समर्थन करे
लगी नयँ चाहऽ हकहो खेद हइ कि हमरा अभी ई अधिकार नयँ हइ ओहो  हम
सोचलिअइ स्पष्ट हइ कि ऊ आशान्वित हो चुकले ह लेकिन तोरा लगी तो
बत्तर हको ग्रुशनित्स्की बात जारी रखलकइ अब तो उनकन्हीं से परिचित होना
मोसकिल हको - आउ खेद के बात हको  ई सबसे मनोहर घरवन में से एक हइ जे हमरा
मालूम हइ हम मने-मन मुसकइलिअइ सबसे मनोहर घर हमरा लगी अभी अप्पन
हके उबासी लेते हम कहलिअइ आउ जाय लगी उठ खड़ी होलिअइलेकिन कबूल करहो
कि तोरा पछतावा हको  कइसन बकवास हइ  अगर हमरा मन करइ त बिहाने हम
शाम के बड़की राजकुमारी के घर जा सकऽ हिअइदेखल जाय आउ तोरा खुश
करे खातिर हम छोटकी राजकुमारी के साथ प्रेम प्रदर्शन भी करबो हाँ अगर
ऊ तोरा साथ बात करे लगी तैयार होथुन हम खाली ऊ पल के प्रतीक्षा करबो
जब तोर बातचीत उनका बोर लगतइ  अलविदा  आउ हम घुम्मे-फिरे लगी जइबो
- हमरा तो अभी कइसूँ नीन नयँ अइतो  सुन्नऽ बेहतर हइ कि रेस्तोराँ चल्लल
जाय हुआँ जूआ होब करऽ होतइ  हमरा आझ जोरदार सनसनी के जरूरत हइ जूआ
में तोर हार के कामना हम घर रवाना हो गेलिअइ  अनूदित साहित्य सूची
पिछला अगला #### 0 #### #### #### #### #### #### /* #### */ #### #### #### #### #### #### #### #### #### #### #### #### #### #### #### #### #### 0 #### #### #### #### #### /* #### #### */ #### #### #### #### #### #### #### #### #### #### #### #### #### #### #### #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### रूसी उपन्यास – “आझकल के हीरो”भाग-२२
राजकुमारी मेरी - अध्याय-२१३ मईआझ सुबह डाक्टर हमरा हीं अइलथिन  उनकर नाम
हइ वेर्नर लेकिन ऊ रूसी हथिन  एकरा में अचरज के की बात हइ  हम एगो
इवानोव के जानऽ हलिअइ जे जर्मन हलइ  कइएक कारण से वेर्नर एगो विलक्षण
व्यक्ति हथिन  ऊ संशयवादी आउ भौतिकवादी हथिन लगभग सब्भे डाक्टर नियन आउ
साथे-साथ एगो कवि हथिन आउ ई बात हम मजाक में नयँ कहऽ हिअइ – कवि काम के
मामले में हमेशे आउ उक्ति #### में अकसर हलाँकि अपन जिनगी में ऊ दू
लाइन कविता नयँ लिखलथिन ऊ मानव हृदय के सब सजीव तार #### #### के
अध्ययन कइलथिन हँ जइसे कि एगो मुरदा के नस के अध्ययन कइल जा हइ लेकिन
कभियो ऊ अपन ज्ञान के लाभ नयँ उठा पइलथिन जइसे कि कभी-कभी शरीर-रचना के
उत्तम जनकारी रक्खे वला #### #### बोखार के इलाज नयँ कर पावऽ
हइ  साधारणतः वेर्नर मने मन अपन रोगियन के मजाक उड़ावऽ हलथिन लेकिन एक
तुरी हम देखलिअइ कि एगो मर रहल सैनिक लगी लोर ढार रहलथिन हल  ऊ निर्धन
हलथिन करोड़पति बन्ने के सपना देखऽ हलथिन लेकिन पैसा लगी जरिक्को प्रयास
नयँ करऽ हलथिन  ऊ एक तुरी हमरा बतइलथिन कि ऊ मित्र के अपेक्षा शत्रु पर
कहीं उपकार करथिन काहेकि एकर मतलब होतइ अपन उपकार के बेचना जबकि
प्रतिद्वंद्वी के उपकार के अनुपात में खाली घृणा प्रबल होतइ  उनकर जीभ कटु
हलइ – उनकर चुटकुला के छद्मवेष में कइएक उदार व्यक्ति नीच मूर्ख के रूप में
मशहूर हो गेले हल  उनकर प्रतिद्वंद्वी द्वेषी स्पा डाक्टर सब एगो अफवाह
फैला देते गेलइ कि ऊ अपन रोगी लोग के मानूँ व्यंग्य चित्र (कार्टून) बनावऽ
हइ - रोगी लोग भड़क गेते गेलइ लगभग सब लोग ओकरा से इलाज करावे से इनकार
कइलकइ  ओकर मित्र सब मतलब वास्तव में काकेशिया में सरकारी नौकरी करे वला
भद्र लोग उनकर गिर रहल प्रतिष्ठा के फेर से स्थापित करे के व्यर्थ प्रयास
करते गेलइ उनकर बाह्याकृति ओइसन लोग नियन हलइ जे प्रथमदृष्ट्या अप्रिय
छाप छोड़ऽ हइ लेकिन जे बाद में लोग के पसीन पड़ऽ हइ जब आँख अनियमित
नाक-नक्शा में अनुभवी आउ उच्च आत्मा के चिह्न पढ़ना सीख ले हइ  अइसन उदाहरण
होवऽ हलइ कि औरतियन अइसन लोग पर पागलपन के हद तक प्यार में पड़ जा हलइ आउ
ओकन्हीं के कुरूपता के एन्दीमियोन #### के सबसे ताजा आउ गुलाबी
सौन्दर्य के तुलना में कहीं अधिक पसीन करते हल  औरतियन के साथ ई न्याय
करहीं के चाही कि ओकन्हीं के आत्मिक सौंदर्य के सहज-बोध होवऽ हइ  शायद ओहे
से वेर्नर जइसन लोग औरतियन के एतना जादे भावावेश में प्यार करऽ हइ  वेर्नर
कद में नटगर दुब्बर-पातर आउ बुतरू नियन दुर्बल हलथिन  उनकर एक गोड़ दोसरा
के अपेक्षा छोटगर हलइ जइसन कि बायरोन #### के हलइ शरीर के तुलना में
उनकर सिर बड़गो लगऽ हलइ  ऊ अपन सिर के बाल एतना छोटगर कटवावऽ हलथिन कि कंघी
करे के जरूरते नयँ रहऽ हलइ आउ अइसे कइला से उनकर प्रकट होल खोपड़ी के
अनियमितता विरोधाभासी झुकाव #### के विचित्र बनावट से एगो
कपाल-विज्ञानी #### के अचंभित कर देते हल  उनकर छोटगर-छोटगर
हमेशे बेचैन कार आँख मानूँ अपने के विचार के टोह लगावे के प्रयास करऽ हलइ
 उनकर पोशाक में अभिरुचि आउ स्वच्छता दृष्टिगोचर होवऽ हलइ  उनकर दुब्बर
नसगर आउ छोटगर हाथ हलका पीयर दस्ताना में साफ देखाय दे हलइ  उनकर
फ्रॉक-कोट टाई आउ वास्कट #### हमेशे कार रंग के रहऽ हलइ  नवयुवक
सब उनका मेफ़िस्तोफ़ेल #### - जर्मन लोककथा में एगो राक्षस) नाम
से पुकारऽ हलइ  ऊ अइसन अभिनय करऽ हलथिन मानूँ उनका अइसन उपनाम से गोस्सा
बरऽ हइ लेकिन वास्तव में एकरा से उनकर स्वाभिमान के संतुष्टि मिल्लऽ हलइ 
हमन्हीं दुन्नु एक दोसरा के जल्दीए समझ गेते गेलिअइ आउ दोस्त बन गेलिअइ
काहेकि हम मित्रता के मामले में सक्षम नयँ हिअइ - दू गो दोस्त के बीच एगो
हमेशे दोसरा के गुलाम होवऽ हइ हलाँकि अकसर ओकन्हीं में से एक्को गो ई बात
के कबूल नयँ करऽ हइ  हम गुलाम नयँ हो सकऽ हिअइ आउ अइसन हालत में आदेश
देना - बहुत कष्ट के काम हइ काहेकि एकर साथ-साथ छल के सहारा लेवे पड़ऽ हइ
आउ एकरा अलावे हमरा पास नौकर-चाकर आउ पैसा हइ  त अइकी हमन्हीं में अइसे
दोस्ती होलइ - वेर्नर से हमर भेंट शहर एस- #### में होलइ नवयुवक लोग के
बहुसंख्यक आउ शोर भरल मंडली के बीच  शाम के अंत तक बातचीत दार्शनिक आउ
अध्यात्म के दिशा में मोड़ लेलकइ  दृढ़ विश्वास के बारे चर्चा हो रहले हल 
हरेक कोय के एकरा नयँ तो ओकरा में विश्वास हलइ  जाहाँ तक हमरा से संबंध
हइ त हमरा एक्के बात में विश्वास हइ  डाक्टर बोलला कउची में  हम
पुछलिअइ अइसन व्यक्ति के विचार जाने लगी जे अभी तक चुप हलइ ई बात में
ऊ उत्तर देलका कि देर चाहे सबेर एगो सुंदर सुबह के हम मर जइबइ हम
अपने से जादे धनगर हिअइ हम कहलिअइ एकर अलावे हमरा आउ एगो विश्वास हइ -
ठीक ई कि हमरा एगो बहुत खराब शाम के पैदा होवे के दुर्भाग्य होल सब्भे
के लगलइ कि हमन्हीं बकवास कर रहलिए ह लेकिन वास्तव में ओकन्हीं बीच कोय
भी एकरा से आउ अधिक बुधगर बात नयँ कहलकइ  ई पल से भीड़ में हमन्हीं एक
दोसरा के पछनलिअइ  हमन्हीं अकसर मिलते जा हलिअइ आउ दुन्नु बहुत
गंभीरतापूर्वक भावात्मक विषय #### #### पर चर्चा करते जा हलिअइ
जब तक कि दुन्नु के ई आभास नयँ होलइ कि हमन्हीं एक दोसरा से छल कर रहलिए ह
 तब एक दोसरा के आँख में आँख डालके सार्थक रूप से देखके जइसन कि सिसेरो
के अनुसार रोमन शगुनियाँ लोग #### करते जा हलइ हमन्हीं ठठाके हँस्से
लगलिअइ आउ मन भर दिल खोलके हँस लेला के बाद अपन शाम से पूरा संतुष्ट होल
एक दोसरा से अलगे हो जा हलिअइ हम सोफा पर पड़ल हलिअइ अपन नजर छत दने कइले
आउ हाथ सिर के निच्चे एक दोसरा से जकड़ले तब वेर्नर हमर कमरा में प्रवेश
कइलका  ऊ आराम कुरसी पर बैठ गेला अपन छड़ी एगो कोना में धर देलका उबासी
लेलका आउ बोलला कि बहरसी झरक चल रहले ह  हम जवाब देलिअइ कि हम मक्खी से
बेचैन हकूँ - आउ हमन्हीं दुन्नु चुप हो गेलिअइ  देखथिन हमर प्रिय
डाक्टर हम कहलिअइ कि बिन मूर्ख लोग के दुनियाँ में बहुत बोरियत होते हल
  देखथिन अइकी हमन्हीं दू गो बुद्धिमान लोग हिअइ  हमन्हीं पहिलहीं से
जानऽ हिअइ कि दुन्नु अनंत काल तक सब कुछ के बारे बहस कर सकऽ हिअइ आउ ओहे
से बहस नयँ करते जा हिअइ  हमन्हीं एक दोसरा के लगभग सब्भे गुप्त विचार
जानऽ हिअइ  एक्के शब्द हमन्हीं लगी समुच्चे कहानी हइ  तीन तह के खोल
(छिलका #### से हमन्हीं के अपन हरेक भावना के अन्न देखाय दे हइ  शोकजनक
बात हमन्हीं के हास्यास्पद लगऽ हइ हास्यास्पद बात दुखद लगऽ हइ आउ
सामान्यतः वास्तव में सब कुछ के मामले में हमन्हीं भावशून्य होवऽ हिअइ
खुद के छोड़के  ओहे से भावना आउ विचार के आदान-प्रदान हमन्हीं बीच नयँ हो
सकऽ हइ - एक दोसरा के बारे हमन्हीं सब कुछ जानऽ हिअइ आउ कुछ जादे जाने लगी
नयँ चाहऽ हिअइ  एक्के उपाय रह जा हइ - समाचार सुनाना  कइसनो समाचार कहथिन
 लमगर भाषण से थक्कल हम आँख मून लेलिअइ आउ उबासी लेलिअइ  ऊ थोड़े देर
सोचला के बाद उत्तर देलका - अपने के बकवास में लेकिन एगो विचार हइ दू
गो  हम उत्तर देलिअइ हमरा एगो बताथिन हम अपने के दोसरका बता देबइ
ठीक हइ शुरू करथिन  हम कहलिअइ छत दने निहारना जारी रखते आउ मने मन
मुसकइते अपने के मन कर रहले ह - स्पा में आवल लोग में से केकरो बारे
विस्तार से जाने के आउ हमरा पहिलहीं से अंदाज हइ कि अपने के केकरा बारे
फिकिर हइ काहेकि अपने के बारे हुआँ परी पहिलहीं पूछताछ कइल गेले ह
डाक्टर  हमन्हीं के पक्का कुछ नयँ बतियाय के चाही - हमन्हीं एक दोसर के
मन पढ़ लेते जा हिअइ अब दोसरका दोसरका विचार अइकी ई हइ - हमरा मन
कइलकइ कि हम अपने के कुछ सुनावे लगी बाध्य करिअइ पहिला काहेकि सुनना कम
थकाऊ होवऽ हइ दोसरा श्रोता के राज के बात बतावे नयँ पड़ऽ हइ तेसरा दोसर
के गुप्त बात जान ले सकऽ हइ चौठा काहेकि अपने नियन बुद्धिमान लोग वक्ता
के अपेक्षा श्रोता लोग के जादे पसीन करते जा हथिन  अब काम के बात पर आल
जाय - अपने के राजकुमारी लिगोव्सकाया हमरा बारे की कहलथिन की अपने के
पक्का विश्वास हइ कि ई बड़की राजकुमारी हलथिन  छोटकी नयँ  बिलकुल
पक्का काहे काहेकि छोटकी राजकुमारी (अर्थात् मेरी) ग्रुशनित्स्की के
बारे पूछ रहलथिन हल अपने के सूझ-बूझ के बड़गो प्रतिभा हइ  छोटकी
राजकुमारी कहलथिन कि उनका पक्का विश्वास हइ कि फौजी ओवरकोट में ई नवयुवक
के सैनिक के रैंक में पदावनति द्वंद्वयुद्ध #### के कारण होले होत
हमरा आशा हइ कि अपने उनका अइसन सुखद भ्रम में छोड़ देलथिन जाहिर
हइ (कथानक के) शुरुआत हइ  हम हर्षातिरेक में चिल्ला उठलिअइ ई कॉमेडी
के उपसंहार हमन्हीं के मामला #### होतइ  साफ हइ कि किस्मत ई बात के
ध्यान रख रहले ह कि हम बोर नयँ होइअइ हमरा आशंका हइ डाक्टर बोलला कि
बेचारा ग्रुशनित्स्की अपने के शिकार बनतइ आगू बोलथिन डाक्टर
बड़की राजकुमारी कहलथिन कि अपने के चेहरा उनका परिचित हइ  हम नोटिस
कइलिअइ कि शायद ऊ अपने से पितिरबुर्ग में भेंटलथिन हल कहीं तो उच्च समाज
में  हम अपने के नाम बतइलिअइ  ई उनका मालूम हलइ  लगऽ हइ अपने के
कहानी हुआँ परी बहुत धूम मचइलके हल  बड़की राजकुमारी अपने के अभियान के
बारे बतावे लगलथिन उच्च समाज में पसरल अफवाह पर शायद अपन टीका-टिप्पणी
जोड़ते  उनकर बेटी उत्सुकतापूर्वक सुन रहलथिन हल  उनकर कल्पना में अपने
नयका फैशन के उपन्यास के हीरो बन गेलथिन हल  हम बड़की राजकुमारी के बात
के प्रत्याख्यान (खंडन) नयँ कइलिअइ हलाँकि हम जानऽ हलिअइ कि ऊ बकवास कर
रहलथिन हँ सुयोग्य मित्र  हम उनका दने अपन हाथ बढ़इते कहलिअइ  डाक्टर
एकरा प्रेम के साथ दबइलथिन आउ अपन बात जारी रखलथिन -अगर चाहथिन त हम अपने
के परिचय करावऽ हिअइ हे भगमान  हम अपन हाथ उपरे उठइते कहलिअइ की
हीरो लोग के परिचित करावल जा हइ  ओकन्हीं के आउ कोय दोसरा तरह से परिचित
नयँ करावल जा हइ बल्कि वास्तविक मृत्यु से अपन प्रेयसी के बचइते परिचय
होवऽ हइ त की अपने छोटकी राजकुमारी के पीछू-पीछू चक्कर लगावे (लाइन
मारे) लगी चाहऽ हथिन  एकर विपरीत बिलकुल एकर विपरीत   डाक्टर
अंत में हमर विजय होवऽ हइ - अपने हमरा नयँ समझऽ हथिन   ई बात से
बल्कि हमरा दुख होवऽ हइ डाक्टर मिनट भर मौन के बाद हम बात जारी रखलिअइ
हम कभियो अपन रहस्य के उजागर नयँ करऽ हिअइ बल्कि हम भयंकर रूप से पसीन
करऽ हिअइ कि ओकर लोग अंदाज लगावइ काहेकि अइसन हालत में हम जरूरत पड़ला पर
हमेशे ई बात के अस्वीकार कर सकऽ हइ  लेकिन माँ आउ बेटी के बारे अपने के
हमरा वर्णन करे के चाही  उनकन्हीं कइसन लोग हथिन सर्वप्रथम बड़की
राजकुमारी - पैतालीस साल के महिला हथिन डाक्टर उत्तर देलथिन उनकर
पाचनशक्ति तो उत्तम हइ लेकिन उनकर खून में खराबी हइ गाल पर लाल धब्बा हइ
 अपन आधा जिनगी ऊ मास्को में बितइलथिन हँ आउ हियाँ निष्क्रिय जीवन जीए के
चलते मोटाऽ गेलथिन हँ  उनका चटकदार खिस्सा पसीन हइ आउ खुद्दे कभी-कभी
अशिष्ट बात करऽ हथिन जब उनकर बेटी घर में नयँ होवऽ हथिन  ऊ हमरा एलान
कइलथिन कि उनकर बेटी पंडुक नियन निर्दोष हथिन  हमरा ई बात से की
लेना-देना हलइ   हम उनका उत्तर देवे वला हलिअइ कि ऊ निश्चिंत रहथिन
कि हम ई बात केकरो नयँ बतइबइ  बड़की राजकुमारी वाता के इलाज करावऽ हथिन आउ
उनकर बेटी भगमान जाने कउची के  हम दुन्नु के दिन में दू तुरी गंधकयुक्त
पानी #### #### पिए के आउ सप्ताह में दू तुरी तनूकृत #### करे के सलाह देलिअइ  बड़की राजकुमारी लगऽ हइ आदेश देवे के आदी नयँ
हथिन  उनका अपन बेटी के बुद्धि आउ ज्ञान के प्रति आदर हइ जे अंगरेजी में
बायरोन के पढ़लथिन हँ आउ बीजगणित जानऽ हथिन  मास्को में लगऽ हइ नवयुवती
लोग उच्च शिक्षा के राह पर चल पड़ते गेलथिन हँ आउ निम्मन कर रहते गेलथिन
हँ सचमुच  हमन्हीं के पुरुष लोग साधारणतः ओतना शिष्ट नयँ होते जा हथिन
कि उनकन्हीं साथ प्रेम प्रदर्शन एगो बुधगर स्त्री के असह्य होतइ  बड़की
राजकुमारी के नवयुवक लोग बहुत पसीन हइ  छोटकी ओकन्हीं के कुछ घृणा के
दृष्टि से देखऽ हथिन - मास्को के आदत  मास्को में उनकन्हीं के खाली चालीस
साल के कुशाग्र बुद्धि वला लोग से मन भरऽ हइ आउ अपने कभी मास्को गेलथिन
हँ डाक्टर  हाँ हम हुआँ कुछ प्रैक्टिस कइलिए हल आगू बोलथिन
लेकिन हम तो लगऽ हइ सब कुछ कह चुकलिए ह  हाँ  अइकी आउ कुछ हइ -
छोटकी राजकुमारी के भावना अभिरुचि (शौक) आदि के बारे विचार-विमर्श करना
पसीन हइ  जाड़ा में एक तुरी ऊ पितिरबुर्ग गेलथिन हल आउ ऊ उनका नयँ पसीन
पड़ले हल खास करके हुआँ के समाज - शायद उनका भावहीन रूप से स्वागत कइल
गेले हल अपने उनकन्हीं के घर पर आझ केकरो नयँ देखलथिन एकर विपरीत
एगो सहायक #### हलइ तनावग्रस्त गार्ड आउ नावा-नावा आवल में से एगो
महिला जे उनकर पति के एगो रिश्तेदार हलइ बहुत सुंदर लेकिन लगऽ हलइ बहुत
रोगियाही  की अपने के ओकरा से कुआँ भिर भेंट नयँ होले हल  मँझोला कद
के सुनहरा केश सुंदर नाक-नक्शा चेहरा के रंग क्षयग्रस्त आउ दहिना गाल
पर कार तिल  ओकर चेहरा अपन अभिव्यक्तिशीलता से हमरा अचंभित कर देलकइतिल
 दाँत के बीच से हम बड़बड़इलइ  वास्तव में डाक्टर हमरा दने तकलथिन आउ
सोल्लास कहलथिन हमर छाती पर अपन हाथ रखके - ऊ अपने के परिचित हथिन 
हमर छाती सामान्य से कहीं अधिक जोर से धड़धड़ा रहल हल अब अपने के
उल्लास मनावे के पारी हइ  हम कहलिअइ खाली हम अपने पर भरोसा करऽ हिअइ
अपने हमरा से विश्वासघात नयँ करथिन  हम ओकरा अभी तक नयँ देखलिए ह लेकिन
हमरा पक्का विश्वास हइ कि अपने के बतावल नाक-नक्शा वली एक औरत के पछानऽ
हिअइ जेकरा हम पहिले कभी प्यार करऽ हलिअइ  लेकिन ओकरा हमरा बारे एक्को
शब्द नयँ बोलथिन  अगर ऊ पुच्छइ त हमरा बारे खराब रिपोर्ट देथिन जइसन
अपने के मरजी  कन्हा उचकइते वेर्नर कहलका जब हम चल गेलिअइ त भयंकर
उदासी हमर दिल के संकुचित कर देलकइ  की भाग्य हमन्हीं के फेर से काकेशिया
में साथ लइलकइ कि ऊ जान-बूझके हियाँ अइलइ ई जानके कि हमरा से मोलकात हो
जइतइ   आउ हमन्हीं के मोलकात कइसे होतइ   आउ फेर की ई ओहे हइ  …
हमर आशंका हमरा कभियो धोखा नयँ देलक ह  संसार में अइसन कोय व्यक्ति नयँ
हइ जेकरा पर अतीत एतना शासन जमा ले होतइ जेतना हमरा पर अतीत के शोक चाहे
खुशी के स्मृति हमर आत्मा में दस्तक दे हइ आउ ओकरा में से ओहे सब ध्वनि
निकास ले हइ  हमर सृजन मूर्खतापूर्वक होल ह हम कुच्छो भूल नयँ पावऽ हूँ
- कुच्छो नयँ  दुपहर के भोजन के बाद लगभग छो बजे हम बुलवार #### रवाना होलिअइ  हुआँ परी भीड़भाड़ हलइ  राजकुमारी अपन बेटी के साथ बेंच
पर बैठल हलथिन नवयुवक लोग से घिरल जेकन्हीं बीच उनकन्हीं के शुभकामना
देवे लगी होड़ मच्चल हलइ  हम कुछ दूर एगो दोसर बेंच पर बैठल हलिअइ डी॰
रेजिमेंट के दू गो परिचित अफसर के रोकलिअइ  आउ उनकन्हीं साथ कुछ तो
बतियाय लगलिअइ  स्पष्टतः ई हास्यजनक हलइ काहेकि उनकन्हीं पागल नियन
खिखियाय लगलथिन  उत्सुकता छोटकी राजकुमारी के घेरले नवयुवक लोग में से कुछ
के हमरा दने आकृष्ट कइलकइ  धीरे-धीरे सब कोय उनका छोड़ देते गेलइ आउ हमर दल
में शामिल हो गेते गेलइ  हम चुप नयँ होलिअइ - हमर खिस्सा में मूर्खता के
हद तक चतुराई हलइ हमरा भिर से गुजर रहल विलक्षण लोग पर के व्यंग्य
निर्दयता के हद तक कटु हलइ  हम सूर्यास्त होवे तक लोग के मनोरंजन करते
रहलिअइ  कइएक तुरी छोटकी राजकुमारी अपन माय के साथ हाथ में हाथ डालले हमरा
भिर से गुजरलथिन जिनकर साथ में एगो कइसनो अपंग बुजुर्ग हलइ  कइएक तुरी
हमरा पर पड़ल उनकर दृष्टि से झुंझलाहट अभिव्यक्त होब करऽ हलइ लेकिन
भावशून्यता प्रकट करे के प्रयास करते ऊ अपने के की कहब करऽ हलइ 
नवयुवक लोग में से एगो के ऊ पुछलथिन जे नम्रता के खियाल से उनका भिर लौट
गेते गेले हल  वास्तव में बहुत मनोरंजक कहानी - युद्ध में अपन पराक्रम के
बारे   ऊ ई बात काफी जोर से बोललथिन आउ शायद हमरा पर व्यंग्य कस्से
के मंशा से  अहा  हम सोचलिअइ अपने तो वास्तव में गोसाऽ हथिन प्यारी
राजकुमारी दम लेथिन अभी तो आउ कुछ होतइ ग्रुशनित्स्की एगो हिंसक जानवर
नियन उनका अपन दृष्टि से पिछुअइते रहलइ आउ अपन दृष्टि के उनका पर से कभी
अलगे नयँ कइलकइ - हम बाजी के साथ कहऽ हिअइ कि बिहान ऊ केकरो से बड़की
राजकुमारी के पास परिचय करावे लगी विनती करतइ  ऊ बहुत खुश होथिन काहेकि ऊ
बोर हो गेलथिन हँ  #### 0 #### #### #### #### #### #### #### #### */ #### #### #### #### #### #### #### #### #### #### #### #### #### #### #### #### अनूदित साहित्य सूची पिछला अगला