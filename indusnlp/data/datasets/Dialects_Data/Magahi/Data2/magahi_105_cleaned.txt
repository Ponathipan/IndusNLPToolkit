#### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### रूसी उपन्यास – “आझकल के हीरो”भाग-२२
राजकुमारी मेरी  अध्याय-१११ मईकल हम पितिगोर्स्क [१] पहुँचलिअइ शहर के
अंतिम छोर पर माशूका पर्वतशिखर के तलहटी में सबसे उँचगर जगह पर क्वाटर
किराया पर लेलिअइ - गरजवाला तूफान के बखत बादर हमर छत तक निच्चे उतर जइतइ 
आझ पाँच बजे सुबह जब हम खिड़की खोललिअइ त हमर कमरा फूल के खुशबू से भर
गेलइ जे सामने के (वाड़ा लगल) एगो छुटकुन्ना बाग में फुला हइ  फुलाल
चिरेश्न्या (चेरी) के डाली हमरा खिड़की से देखऽ हइ आउ हावा कभी-कभी ओकर
उजरका पंखुड़ी के हमर लिक्खे वला टेबुल पर लाके बिखेर दे हइ  तीन तरफ से
दृश्य अत्यंत मनोहर हइ  पच्छिम तरफ पाँच शिखर वला बेश्तू (पर्वत) नीला
देखाय दे हइ मंद पड़ गेल तूफान के आखरी बादर [२] नियन उत्तर में रोएँदार
फारसी टोपी नियन माशूक पर्वत हइ आउ ई पूरे भाग के क्षितिज के व्याप्त करऽ
हइ पूरब तरफ के दृश्य अधिक मनोरम हइ - निच्चे हमरा सामने साफ-सुथरा नयका
छोटकुन्ना शहर कइएक रंग में देखाय दे हइ स्वास्थ्यप्रद झरना के शोर सुनाय
दे हइ बहुभाषी लोग के भीड़ के शोर सुनाय दे हइ - आउ हुआँ आउ आगू अधिकाधिक
नीला आउ कुहरा से आच्छादित पर्वत के रंगभूमि #### हइ आउ क्षितिज
के छोर पर बरफ के शिखर के रजत शृंखला हइ जे कज़बेक से प्रारंभ होके
द्विशिखर एलबोरूस #### से अंत होवऽ हइ  अइसन प्रदेश में रहना केतना
आनंद के बात हइ  एक प्रकार के आनंदमय संवेदना हमर नस-नस में पसरल हइ 
हावा स्वच्छ आउ ताजा हइ एगो फोहबा के चुंबन नियन सूरज चमक रहले ह आकाश
नीला हइ - त लगऽ हइ आउ की चाही  - काहे लगी हियाँ भावावेश कामना खेद
चाही   लेकिन अभी समय हो चुकले ह  हम एलिज़ावेतिन्स्की झरना भिर जइबइ -
हुआँ कहल जा हइ सुबह में पूरा स्पा [सखनिज झरना (के स्थान)] समाज जामा
होवऽ हइ  * * * * * * * * * * *शहर के बीच में उतरके हम बुलवार लगी रवाना
हो गेलिअइ जाहाँ परी हमरा कइएक उदास समूह से भेंट होलइ जे धीरे-धीरे
पर्वत पर चढ़ रहले हल ई अधिकतर स्तेप के जमींदार-कुलीन #### लोग
के परिवार हलइ ई बात के तुरतम्मे अंदाज लगावल जा सकऽ हलइ - पति लोग के
फट्टल-फुट्टल पुरनका फैशन के फ्रॉक-कोट आउ पत्नी आउ पुत्री लोग के
परिष्कृत पोशाक से ई बात साफ हलइ कि ओकन्हीं में से स्पा तरुण लोग के
संख्या गिन्नल-गोथल हलइ काहेकि ओकन्हीं हमरा स्नेहमय उत्सुकता से देख रहले
हल - हमर पितिरबुर्ग कट फ्रॉक-कोट से ओकन्हीं के गलतफहमी होलइ लेकिन
जल्दीए हमर सैन्य स्कंधिका #### #### पछानके घृणा से ओकन्हीं
मुँह मोड़ लेते गेलइ स्थानीय प्राधिकारी लोग के पत्नी तथाकथित स्पा के
मालकिन अनुकूल प्रवृत्ति के हलइ ओकन्हीं के पास लॉर्न्येत #### -
चश्मा दूरबीन) रहऽ हइ ओकन्हीं वरदी पर कम ध्यान दे हइ काकेशिया में
ओकन्हीं नंबर वला बोताम में संवेदनशील हृदय आउ उज्जर मिलिट्री टोपी में
सुसंस्कृत बुद्धि वला से मिल्ले के आदी हो चुकले ह  ई महिला सब बहुत
मनमोहक होवऽ हका आउ लम्मा समय तक मनमोहक रहऽ हका  हरेक साल उनकन्हीं के
प्रशंसक सब नावा-नावा होवऽ हका आउ एकरे में तो शायद उनकन्हीं के अथक
शिष्टाचार के रहस्य हइ  सँकरा रस्ता से होके एलिज़ावेतिन्स्की झरना तरफ
चढ़ते हम मरद लोग के भीड़ के आगू हो गेलिअइ जेकरा में सिविल आउ मिलिट्री
लोग हला जेकन्हीं जइसन कि बाद में मालूम चललइ अइसन विशेष वर्ग के लोग
होवऽ हथिन जे स्पा के औषधीय लाभ के इच्छुक होवऽ हथिन  उनकन्हीं पीयऽ हका
- लेकिन पानी नयँ टहलऽ हका कम इश्कबाजी (देखावटी प्रेम-प्रदर्शन) विरले
करऽ हका (ताश से जुआ) खेलऽ हका आउ ऊब #### के शिकायत करऽ हका 
उनकन्हीं छैला हका - अपन बेंत के मूठ लगल गिलास के गंधकयुक्त पानी में
डुबइते विद्वत्ता के मुद्रा धारण करऽ हका - सिविल लोग हलका नीला टाई लगावऽ
हका मिलिट्री वलन अपन कोट के कॉलर में से झालर बाहर प्रदर्शित करऽ हका 
उनकन्हीं के प्रांतीय घर के प्रति बहुत घृणा होवऽ हइ आउ राजधानी के
अभिजात-वर्गीय बैठकखाना #### #### #### के कामना करऽ हका
जाहाँ परी उनका प्रवेश के अनुमति नयँ मिल्लऽ हइ  आउ अइकी हियाँ आखिर में
कुआँ हइ  ओकर नगीच के छोटका चौक #### में एगो छोटगर घर बन्नल हइ
जेकरा में स्नानगृह के उपरे लाल छत हइ आउ ओकरा से थोड़े सनी आगू गैलरी हइ
जाहाँ परी बारिश के बखत लोग टहलते जा हइ  कुछ घायल अफसर अपन बैसाखी उपरे
तरफ कइले बेंच पर बैठल हला - पीयर उदास  कुछ महिला तेज गति से छोटका चौक
पर आगू-पीछू चहलकदमी कर रहले हल पानी के प्रभाव के प्रतीक्षा में 
ओकन्हीं बीच दु-तीन गो सुत्थर चेहरा वली हलइ  माशूक पर्वत के ढलान पर
अंगूर के लत्तर से आच्छादित उद्यानपथ #### में कभी-कभार दूगो के एकांत
पसीन करे वलन के रंग-बिरंगा (चितकबरा) टोपी के झलक मिल जा हलइ काहेकि अइसन
टोपी के नगीच हमेशे हम या तो मिलिट्री टोपी चाहे कुरूप गोल-गाल टोपी नोटिस
कइलिअइ  उच्च ढलान के चट्टान पर जाहाँ परी एओलियन हार्प नामक पविलियन
(ग्रीष्मगृह सज्जल-धज्जल आश्रयस्थल) बन्नल हइ प्राकृतिक दृष्य के प्रेमी
लोग जामा होल हलइ आउ अपन दूरबीन के एलबोरूस पर निर्दिष्ट कइले हलइ ओकन्हीं
में अपन-अपन शिष्य के साथ दूगो निजी शिक्षक हलइ जे घेघा #### के इलाज लगी अइते गेले हल  उपरदम होल हम पहाड़ के किनारे पर रुक
गेलिअइ आउ घरवा के कोनमा से थोड़े झुकके आसपास के वातावरण के देखे लगलिअइ
कि अचानक हम अपन पीछू में जानल-पछानल अवाज सुन्नऽ हिअइ –पिचोरिन  हियाँ
अइला बहुत दिन हो गेलो की हम घुमके देखऽ हिअइ - ग्रुशनित्स्की  हमन्हीं
दुन्नु गले-गले मिललिअइ  हमन्हीं के जान-पछान तैनात टुकड़ी #### #### में होले हल  ओकर गोड़ में गोली लगे से ऊ जखमी हो गेले हल आउ
हमरा से एक सप्ताह पहिलहीं हियाँ लगी रवाना हो चुकले हल  ग्रुशनित्स्की
कैडेट हइ  सैन्य सेवा में रहला ओकरा एक्के साल होले ह लेकिन एगो खास फैशन
के रूप में एगो मोटगर ओवरकोट पेन्हऽ हइ  ओकरा पास सैनिक के सेंट जॉर्ज
क्रॉस हइ  ऊ निम्मन काठी के सामर आउ कार केश वला हइ देखे से ओकर उमर
पचीस साल बतावल जा सकऽ हइ हलाँकि मोसकिल से ऊ एकइस साल के हइ ऊ जब बोलऽ
हइ त अपन सिर पीछू तरफ कर ले हइ आउ मिनट-मिनट अपन बामा हाथ से मोंछ पर
ताव दे हइ काहेकि सहारा लेवे खातिर दहिना हाथ से बैसाखी के पकड़ले रहऽ हइ 
ऊ तेजी से आउ शब्दाडंबर के साथ बोलऽ हइ - ऊ ओइसन लोग में से हइ जेकर जिनगी
के हरेक अवसर लगी लच्छेदार शब्दावली तैयार रहऽ हइ जेकरा सरल सौंदर्य
स्पर्श नयँ करऽ हइ आउ जे असाधारण भावना उँचगर जोश आउ अपवादात्मक पीड़ा के
धूमधाम से प्रदर्शन करऽ हइ  प्रभाव उत्पन्न करना ओकन्हीं लगी आनंद के बात
हइ प्रांतीय रोमांटिक लड़कियन के ओकन्हीं पागलपन के हद तक पसीन पड़ऽ हइ 
बुढ़ारी तक ओकन्हीं या तो शांतिप्रिय जमींदार बन जा हइ चाहे पियक्कड़ -
कभी-कभी दुनहूँ  ओकर आत्मा में अकसर बहुत कुछ निम्मन गुण होवऽ हइ लेकिन
एक अद्धी भर के काव्य के नयँ  ग्रुशनित्स्की के शौक हलइ अपन विचार दोसरा
के सुनावे के - जइसीं बातचीत सामान्य विचार के क्षेत्र से बाहर निकसलइ कि ऊ
अपने के ऊपर शब्द के बौछार कर देतइ ओकरा साथ हम कभियो बहस नयँ कर सकलिअइ 
ऊ अपने के आपत्ति (एतराज) के जवाब नयँ दे हइ ऊ अपने के बात नयँ सुन्नऽ हइ
 जइसीं अपने रुक्कऽ हथिन कि ऊ एगो लम्मा भाषण शुरू कर दे हइ देखे में
लगऽ हइ कि अपने जे कुछ कहलथिन ओकरा से एकर कोय संबंध हइ लेकिन जे वास्तव
में खाली ओकर अपन भाषण के निरंतरता #### होवऽ हइ ऊ काफी तेज हइ
- ओकर चुटकुला अकसर मनोरंजक होवऽ हइ लेकिन कभियो सही आउ कड़वा नयँ होवऽ हइ
- ऊ कभियो केकरो एक शब्द से नयँ मारतइ ऊ लोग के आउ ओकर कमजोर नस के नयँ
जानऽ हइ काहेकि सारी जिनगी ऊ अपने में व्यस्त रहले ह  ओकर लक्ष्य हइ -
कोय उपन्यास के हीरो बनना  ऊ संसार लगी सृष्ट कइल जीव नयँ हइ जेकरा कइसनो
रहस्यमय यंत्रणा से मरे के लिक्खल हइ - ई बात के ऊ एतना अकसर दोसरा सब के
विश्वास देलावे के प्रयास कइलकइ कि ऊ खुद एकरा में लगभग आश्वस्त हो गेलइ 
ओहे से तो ऊ एतना शान से अपन मोटगर सैनिक ओवरकोट पेन्हऽ हइ  हम ओकरा समझ
गेलिए ह आउ एहे से ऊ हमरा पसीन नयँ करऽ हइ हलाँकि हमन्हीं बीच बाहर से
बहुत दोस्ताना रिश्ता हइ  ग्रुशनित्स्की के श्रेष्ठ शूर-वीर के रूप में
नाम हइ हम ओकरा प्रत्यक्ष युद्ध के दौरान देखलिए ह ऊ तलवार भाँजऽ हइ
चिल्ला हइ आउ आँख मूनके आगू लपकके जा हइ ई तो कइसनो रूसी शूरता नयँ हइ 
हमहूँ ओकरा नयँ पसीन करऽ हिअइ - हमरा लगऽ हइ कि हमन्हीं दुन्नु कभी कोय
सकेत (सँकरा) रोड पर टकरा जइते जइबइ आउ हमन्हीं में से एगो लगी अच्छा नयँ
होतइ काकेशिया में ओकर आगमन भी ओकर रोमांटिक सनक के नतीजा हलइ  हमरा
विश्वास हइ कि ऊ अपन पैतृक गाँव से रवाना होवे के पूर्वसंध्या पर पड़ोस के
कोय तो सुत्थर लड़की से उदास मुद्रा में बोलले हल कि ऊ खाली सैन्य सेवा लगी
नयँ जा रहले ह बल्कि ऊ अपन मौत खोजऽ हइ काहेकि  हियाँ परी शायद ऊ अपन
हाथ से आँख बन कर लेलकइ आउ ई तरह बात जारी रखलकइ - नयँ अपने के (चाहे
तोरा) ई नयँ जाने के चाही  अपने के साफ दिल काँप उठतइ  आउ काहे लगी  हम
अपने के केऽ लगऽ हिअइ  समझऽ हथिन न हमर बात  – इत्यादि इत्यादि  ऊ
हमरा खुद्दे बोलले हल कि ओकरा के॰ #### रेजिमेंट में योगदान करे लगी
प्रेरित करे वला कारण ओकरा आउ भगमान के बीच हमेशे लगी एगो रहस्य रहतइ 
लेकिन ऊ पल में जब ऊ शोकात्मक चोला उतार दे हइ ग्रुशनित्स्की काफी प्यारा
आउ मनोरंजक होवऽ हइ  ओकरा औरतियन के साथ देखे के हमरा उत्सुकता हइ - अइसने
अवसर पर तो ऊ हमरा लगऽ हइ पूरा प्रयास करऽ हइ  हमन्हीं पुरनका दोस्त
नियन मिलते गेलिअइ  हम ओकरा स्पा भिर के जिनगी आउ हियाँ के विशिष्ट चेहरा
(व्यक्ति) के बारे पूछताछ करे लगलिअइ हमन्हीं काफी नीरस जिनगी गुजारऽ
हिअइ एगो उच्छ्वास लेके ऊ कहलकइ सुबह में पानी पीए वलन सब्भे रोगी
नियन सुस्त रहऽ हइ आउ शाम के दारू पीए वलन सब्भे नीरोग नियन असहनीय होवऽ
हइ  महिला समाज हइ लेकिन ओकरा से बहुत कम सांत्वना मिल्लऽ हइ - ओकन्हीं
विस्ट #### खेलते जा हइ अनाड़ी नियन बस्तर पेन्हऽ हइ आउ भयानक रूप के
फ्रेंच बोलऽ हइ  इमसाल मास्को से खाली राजकुमारी लिगोव्स्काया अपन बेटी के
साथ हका लेकिन हमरा उनकन्हीं से परिचय नयँ हइ  हमर सैनिक ओवरकोट हइ -
मानूँ अस्वीकृति के ठप्पा हइ  ई जे सहानुभूति उत्पन्न करऽ हइ ऊ खैरात
नियन दर्दनाक होवऽ हइ एहे क्षण कुआँ बिजुन हमन्हीं भिर से गुजरते दूगो
महिला गेलथिन - एगो वइसगर आउ दोसरकी एगो सुग्घड़ नवयुवती  उनकन्हीं के टोप
के पीछू चेहरा हम देख नयँ पइलिअइ लेकिन उनकन्हीं के पोशाक कठोर नियम के
अनुसार सबसे निम्मन ढंग के हलइ - कुच्छो फालतू नयँ हलइ  दोसरकी के बंद #### के मुक्ताधूसर #### पोशाक हलइ ओकर लचीला गरदन के
चारो तरफ एगो हलका रेशमी दुपट्टा लपेटल हलइ  गाढ़ा-भूरा रंग के जुत्ती
घुट्ठी भिर ओकर पतरगर गोड़ में एतना सुंदर ढंग से चुस्त बैठल हलइ कि
सौंदर्य के रहस्य से अपरिचित के मुँह से भी निस्संदेह आह  निकस पड़ते हल
बल्कि चाहे ई आश्चर्य से होवइ  ओकर सहज लेकिन कुलीन चाल में कुछ तो अपने
आप में कौमार्यदर्शक हलइ जेकरा परिभाषित नयँ कइल जा सकऽ हलइ लेकिन जेकरा
नजर से समझल जा सकऽ हलइ  जब ऊ हमन्हीं भिर से गुजरलइ त ओकरा से अवर्णनीय
सुगंध अइलइ जे कभी-कभी प्रिय स्त्री के नोट (पत्र) से निकसऽ हइ ई हथिन
राजकुमारी लिगोव्स्काया ग्रुशनित्स्की कहलकइ आउ उनका साथ उनकर पुत्री
मेरी जइसन कि ऊ उनका अंग्रेजी शैली में पुकारऽ हथिन  उनकन्हीं के हियाँ
अइला खाली तीन दिन होले ह  लेकिन तूँ उनकर नाम पहिलहीं से जानऽ हो 
हाँ हम संयोग से सुनलिअइ तमतमाल चेहरा के साथ ऊ जवाब देलकइ हम
स्वीकार करऽ हिअइ कि उनकन्हीं के साथ परिचित होवे के हमर इच्छा नयँ हइ  ई
अभिमानी अभिजात वर्ग #### हमन्हीं सैनिक लोग के जंगली (आदिम) नियन
देखऽ हइ  आउ ओकन्हीं के ई बात से की मतलब हइ कि ई नंबर वला मिलिट्री टोपी
के अंदर बुद्धि आउ ई मोटगर ओवरकोट के अंदर दिल हइ कि नयँ बेचारा ओवरकोट
 हम हँसते कहलिअइ आउ ई कउन महाशय हथिन जे उनकन्हीं भिर आ रहलथिन हँ आउ
एतना सेवापरायणता से उनकन्हीं के गिलास थमा रहलथिन हँ  ओह  ई
मास्कोवासी छैला रायेविच हइ  ऊ एगो जुआड़ी हइ - ई तो तुरतम्मे ओकर नीला
वास्कट (वेस्टकोट) से लटकल बड़गो सोना के चेन से समझल जा सकऽ हइ  आउ कइसन
मोटगर छड़ी हइ - बिलकुल रॉबिन्सन क्रुसो वला नियन  आउ ओकरो पर संयोग से
दाढ़ी आउ मुझीक (किसान देहाती) के स्टाइल के केश तूँ त पूरे मानवता के
विरुद्ध द्वेषी हकहो आउ एकर कारण हइ ओह वास्तव में एतने समय में
दुन्नु महिला कुआँ भिर से चल अइते गेलथिन आउ हमन्हीं के नगीच पहुँच गेते
गेलथिन  ग्रुशनित्स्की के अपन बैसाखी के सहायता से एगो नाटकीय मुद्रा धारण
कर लेवे के समय मिल गेलइ आउ जोर अवाज में हमरा फ्रेंच में जवाब देलकइ #### #### #### #### #### #### #### #### #### #### #### #### #### #### #### #### #### #### [मौँ शेर ज आय लेज़ौम पुर न पा ले
मेप्रिज़े कार ओत्रमाँ ला वी सेरे यून फ़ार्स त्रो देगुताँत – हमर प्यारे
हम पुरुष लोग से घृणा करऽ हिअइ ओकन्हीं के नापसंद करे लगी नयँ अन्यथा
जिनगी एगो बड़गो घृणित तमाशा बन जइतइ] सुंदर (अविवाहित) राजकुमारी (मेरी)
अपन सिर घुमा लेलथिन आउ वक्ता दने एगो लमगर उत्सुकतापूर्ण दृष्टि डललथिन 
ई दृष्टि के मुद्रा बहुत अनिश्चित हलइ लेकिन व्यंग्यात्मक नयँ जेकरा चलते
हम मने मन दिल से ओकरा बधाई देलिअइ  ई राजकुमारी मेरी अत्यंत सुंदर
हथिन हम ओकरा कहलिअइ  उनकर आँख केतना मखमली हइ - बिलकुल मखमली  हम
तोरा सलाह दे हियो कि उनखर आँख के बारे बोलते बखत ई अभिव्यक्ति के ध्यान
में रखिहो निचलौका आउ उपरला पिपनी एतना लमगर हइ कि सूरज के किरण उनकर आँख
के पुतली में प्रतिबिंबित नयँ होवऽ हइ  हमरा बिन चमक वला अइसन आँख पसीन हइ
- ई एतना कोमल होवऽ हइ मानूँ तोरा सहलावऽ हको  लेकिन लगऽ हइ उनकर
चेहरा में खाली एहे एगो निम्मन विशेषता हइ  आउ की उनकर दाँत उज्जर हइ 
ई बहुत महत्त्वपूर्ण हइ  खेद हको कि ऊ तोर भव्य वाक्य पर मुसकइलथुन नयँ
तूँ सुत्थर औरत के बात करऽ हो एगो अंग्रेजी घोड़ी नियन गोस्सा से
ग्रुशनित्स्की कहलकइ हम ओकर तान #### के नकल करते ओकरा उत्तर #### #### #### #### #### #### #### #### #### #### #### #### #### #### #### #### #### #### #### [मौँ शेर ज मेप्रिज़ ले फ़म पुर
न पा ले एमे कार ओत्रमाँ ला वी सेरे अँ मेलोद्राम त्रो रिदिक्यूल – हमर
प्यारे हम औरत लोग के नापसंद करऽ हिअइ ओकन्हीं के प्यार करे लगी नयँ
अन्यथा जिनगी एगो अत्यधिक हास्यास्पद अतिनाटक #### हो जइतइ]  हम
मुड़ गेलिअइ आउ ओकरा भिर से सीधे चल गेलिअइ  आध घंटा हम अंगूर के लत्तर वला
उद्यानपथ से चूना-पत्थर के खड़ा चट्टान #### #### आउ ओकर बीच
लटकते झाड़ी से होके टहलते रहलिअइ  झरक (झुलसावे वला गरमी) चले लगलइ आउ हम
तेजी से घर लगी रवाना हो गेलिअइ  गंधक के सोता भिर से गुजरते बखत हम
आच्छादित गैलरी बिजुन रुक गेलिअइ ओकर छाया में जरी दम लेवे खातिर जे हमरा
एगो काफी कौतूहल दृश्य के दर्शक बने के अवसर देलकइ  (ई दृश्य के) पात्र
अइकी अइसन हालत में होते जा हलइ  राजकुमारी मास्को छैला के साथ आच्छादित
गैलरी में बेंच पर बैठल हलथिन आउ दुन्नु शायद गंभीर बातचीत में व्यस्त
हलथिन  राजकुमारी अपन आखिरी गिलास के पानी पीना खतम करके विचारमग्न होल
कुआँ बिजुन चहलकदमी कर रहलथिन हल  ग्रुशनित्स्की ठीक कुआँ बिजुन खड़ी हलइ
छोटका चौक पर आउ कोय नयँ हलइ  हम आउ नगीच अइलिअइ आउ गैलरी के कोना में छिप
गेलिअइ  एतने में ग्रुशनित्स्की के हाथ से गिलास बालू पर गिर गेलइ आउ ओकरा
उठावे खातिर पूरा जोर लगाके झुकलइ - ओकर घायल गोड़ से बाधा आ रहले हल 
बेचारा  ऊ अपन बैसाखी के सहारा लेते केतना प्रयास कइलकइ लेकिन सब बेकार 
ओकर भावदर्शी #### चेहरा वास्तव में ओकर वेदना प्रकट कर रहले हल 
राजकुमारी ई सब घटना के हमरा से बेहतर देखलथिन पंछी से भी अधिक फुरती से ऊ
ओकरा भिर लपकके गेलथिन झुक गेलथिन गिलास उठइलथिन आउ अनिर्वचनीय रमणीयता
भरल अपन शरीर के हलचल के साथ ओकरा दे देलथिन फेर भयंकर रूप से उनकर चेहरा
पर लाली छा गेलइ गैलरी के चारो दने नजर फेरलथिन आउ ई आश्वस्त होके कि
उनकर माताजी कुछ नयँ देखलका लगऽ हइ तुरतम्मे चैन के साँस लेलथिन  जब तक
ग्रुशनित्स्की उनका धन्यवाद देवे लगी मुँह खोललकइ तब तक ऊ दूर जा चुकलथिन
हल  एक मिनट के बाद ऊ अपन माताजी आउ छैला के साथ बाहर निकस गेलथिन लेकिन
ग्रुशनित्स्की भिर से गुजरते बखत ऊ औपचारिक आउ गंभीर मुद्रा धारण कर
लेलथिन - मुड़के देखवो नयँ कइलथिन ओकर भावाकुल दृष्टि पर ध्यान नयँ देलथिन
जेकरा से ऊ देर तक उनकर पीछा करते रहले हल जब तक कि पहाड़ से निच्चे उतरके
बुलवार के लिंडेन वृक्ष के पीछू ऊ आड़ नयँ हो गेलथिन   लेकिन उनका रस्ता
पर चलते बखत हमरा उनकर टोपी झलकते रहलइ पितिगोर्स्क के कइएक शानदार घरवन
में से एगो के गेट के अंदर ऊ लपकते घुस गेलथिन उनकर पीछू-पीछू बड़की
राजकुमारी गेलथिन आउ गेट बिजुन रायेविच के साथ विदाई के रूप में सिर झुकाके
अभिवादन के आदान-प्रदान होलइ  खाली तखनिएँ जाके बेचारा कैडेट के हमर
उपस्थिति के भान होलइ तूँ देखलहो  कसके हमर हाथ दबइते ऊ कहलकइ ऊ तो
बस देवदूत हथिन काहे  हम बिलकुल सरलहृदय के मुद्रा में पुछलिअइ की
वास्तव में तूँ नयँ देखलहो नयँ देखलिअइ - ऊ तोर गिलास उठइलथुन  अगर
हुआँ परी कोय संतरी रहते हल त ओहो ओहे करते हल आउ बल्कि आउ फुरती से
वोदका खातिर बख्शिश के आशा में  लेकिन ई बात बिलकुल साफ हलइ कि उनका
तोरा पर तरस अइलो - तूँ अपन चेहरा के केतना भयंकर विकृत मुद्रा बनइलहो जब
अपन पूरा भार गोली से घायल होल गोड़ पर डाल लेलहो आउ ऊ पल उनका दने
तकते बखत तूँ बिलकुल द्रवीभूत नयँ होलहो जब उनकर आत्मा उनकर चेहरा पर चमक
रहले हल  नयँ हम झूठ बोललिअइ लेकिन हमरा ओकरा जरी चिढ़ावे के मन
कइलकइ  विरोध करे के हमरा जन्मजात मनोवृत्ति हइ हमर पूरा जिनगी हृदय
चाहे विवेक खातिर खाली उदास आउ विफल विरोध के शृंखला रहले ह  उत्साही
मनुष्य के उपस्थिति हमरा तीव्र जाड़ा के ठंढक दे हइ आउ हमरा लगऽ हइ कि
उदासीन आउ मुर्दादिल अदमी के साथ अकसर मेलजोल से हम एगो भावाकुल
स्वप्नद्रष्टा बन जइतिए हल  हम एहो कबूल करऽ हिअइ कि ई क्षण में हमर हृदय
में एगो अप्रिय लेकिन परिचित भावना हलके से दौड़ रहले हल ई भावना ईर्ष्या
हलइ  हम बिलकुल स्पष्ट रूप से ईर्ष्या बोलऽ हिअइ काहेकि हमरा सब कुछ
खुद के कबूल कर लेवे के आदत हो गेले ह  आउ शायदे अइसन नवयुवक मिलतइ जे
अइसन एगो सुत्थर औरत से मिलला पर जे ओकरा पर निरर्थक ध्यान में जकड़ चुकले
हल आउ अचानक ऊ नवयुवक के सामनहीं स्पष्ट रूप से कोय अइसन दोसरा नवयुवक पर
ध्यान देवे लगऽ हइ जे ऊ औरतिया लगी समान रूप से अनजान हइ त शायदे हम
दोबारा कहऽ हिअइ अइसन नवयुवक (जाहिर हइ ई बड़गो संसार में रहे वला आउ अपन
आत्मसम्मान से प्यार करे वला अभ्यस्त) मिलतइ जे अइसन हालत में अप्रिय तरह
से अचंभित नयँ होतइ  चुपचाप हम आउ ग्रुशनित्स्की पहाड़ पर से उतरते गेलिअइ
आउ ऊ घर के खिड़की बिजुन वला बुलवार से होके टहलते गेलिअइ जाहाँ हमन्हीं के
सुंदरी गायब हो गेला हल  ऊ खिड़की भिर बइठल हला  ग्रुशनित्स्की हमर बाँह
के धकियाके उनका पर एगो अइसन धुँधला-नाजुक नजर डललकइ जे औरतियन पर बहुत
कम असर डालऽ हइ  हम लॉर्न्येत #### - चश्मा दूरबीन) उनका दने
सीधिअइलिअइ (निर्दिष्ट कइलिअइ) आउ देखलिअइ कि ऊ ओक्कर नजर से तो मुसकइला
लेकिन हमर ढीठ लॉर्न्येत से बहुत नराज होला  आउ कइसे वास्तव में एगो
काकेशियाई सैन्य अफसर एगो मास्कोवासी राजकुमारी दने लॉर्न्येत सीधिआवे के
जुर्रत करऽ हइ  अनूदित साहित्य सूची पिछला #### 0 #### #### #### #### /* #### */ #### #### #### #### #### #### #### #### #### #### #### #### #### #### #### तिनडि॰ = तिनडिड़िया (मगही कहानी संग्रह)
कहानीकार - स्वर्णकिरण प्रकाशक - मिथिलेश प्रकाशन आरा (बिहार) शाखा:
सोहसराय (नालंदा) प्रथम संस्करण – १९८0 ई॰ २८ पृष्ठ  मूल्य – २ रुपइया
देल सन्दर्भ में पहिला संख्या पृष्ठ और बिन्दु के बाद वला संख्या पंक्ति
दर्शावऽ हइ कुल ठेठ मगही शब्द-संख्या - ११४ई कहानी संग्रह में कुल ३ कहानी
हइ  क्रम सं॰ विषय-सूची पृष्ठ 0 मगही कहानी - कत्ते पानी  (भूमिका लेखक
- योगेश्वर प्रसाद सिंह 'योगेश') २-५ 0 लेखक के कलम से ६ ८ 0 समरपन ७ 0
सूची ८ १ रोसनी ९-१४ २ केला १५-२२ ३ चूक २३-२८ ठेठ मगही शब्द (अ से
ह तक):१ अछुत्ता (= अछूता) (मगही साहित्त के अछुत्ता अंग के सिंगार करे
ला डा॰ स्वर्णकिरण बढ़तन आउर इतिहास में मेहठा (केंद्र) बनके अप्पन पीछे
अनेक कलाकार के प्रेरणा के स्रोत बनतन - अइसन हम्मर विश्वास हे )
(तिनडि॰५९)२ अड़ोस-पड़ोस (नजीके में कुछ खुरखुरायल तो मकान मालिक के बहादुर
लइका लाठी चलौलक  साँप के पोंछी कटके सामने लोटे लगल अड़ोस-पड़ोस के दू-तीन
लोग आ गेलन ) (तिनडि॰१३१३-१४)३ अतना (= एतना) (जब भी ई घर पहुँचऽ हलन
लइकन-फइकन घेर ले हलन सेसे इनकनी से छुटकारा पावे ला ई कुछ-न-कुछ सनेस
जरूर कीन ले हलन  इनकर परिवार बड़गो हल आउ कउनो सनेस में अतना कम पइसा न
लगत हल ) (तिनडि॰१५७)४ अनमुनाह (ई संजोग के बात कि एक दिन मकान के बहरी
केला के पेड़ भिजुन एगो साँप निकल गेल  छोट खटिया पर खन्ना साहेब के लइका
सूतल हल लइकी भीतर के कमरा में हल  अनमुनाह के वजह से साँप लउकइत न हल )
(तिनडि॰१३३)५ अनसाना (दादी-नानी के मुँह से के न कहानी सुनलक हे  कउन
भाषा में कहानी न हे लेकिन ऊ पुरनका कहानी सुनते-सुनते जी अनसा गेल हे  आज
के जुग तो मनोविज्ञान के साथ दोस्ती कइले हे  चपरासी के संजोग से ऊहे जगह
मकान रहे  ऊ लेहाज में पड़के रोज पानी ले आ दे आउ खन्ना साहेब के काम मजे
में चल जाय  बाकि जउन दिन कल न खुले कुइयाँ से पानी लावे पड़े तो बेचारा
चपरासी अनसा जाय ) (तिनडि॰२१४ १0१२) ६ अनुभो (= अनुभव) (मूरत महतो के
सामने केला वाला आयल तो उनका खुशी भेल  ई केला कीनल चाहइत हलन आउ अनुभो
कइलन हल कि ट्रेन में केला सस्ता मिलऽ हे ) (तिनडि॰१५२)७ अन्हारा (=
अन्हार अन्धकार) (देखते-देखते डकैत आउ डकैत के आदमी सब लूट-पाट के सामान
के साथे उतर गेलन आउ सामने अन्हारा में भाग गेलन ) (तिनडि॰१९१८)८ अरद्वाय
(= अरदोआय आरदो जीवनकाल आयु आयुष्य) (मकान मालिक के लइका लाठी चलाना
बंद न कयलक आउ देखते-देखते साँप के देह भरता बन गेल  खन्ना साहेब के औरत
के जी में जी आयल  मकान मालिक आउ मलकिनी दुन्नो हलन  मकान मालिक कहलन कि
जब तक आदमी के अरद्वाय हे केहू बाल बाँका न कर सके आदमी अप्पन सबुर खो दे
हे आउ कुछ के कुछ समझे लगऽ हे ) (तिनडि॰१३१८)९ अलमारी (= आलमारी) (सोहामन
कहलक कि रजिस्ट्री लेके टेबुल पर रख देली हल  का हो गेल  सउँसे कमरा में
खोज-ढूँढ़ भेल पता न चलल  अलमारी के एक-एक किताब देख लेल गेल बाकि लिफाफा
कउनो किताब में होय तब न मिली ) (तिनडि॰२७१0)१0 आन्हर (ई संजोग के बात कि
खन्ना साहेब के परदेस रहे वाला बूढ़ भाई एक दिन अप्पन एकलौती बेटी पूनम के
साथे अयलन आ ओही दिन ट्रक से चँपा गेलन  बेचारे के बदकिस्मती खन्ना साहेब
के हियाँ ले आयल  खन्ना साहेब दुर्घटना से ढेर दुखी भेलन बाकि इनकर औरत
कहली कि बूढ़ भाई आन्हर हलन कि चँपा गेलन ) (तिनडि॰१११४)११ आफियत (=
सुविधा आराम राहत सहजता) (घायल केलावाला के भी टैबलेट मिलल  लैट्रिन के
सटले बाहर के कल के पानी से घायल लोग दवाई खइलन आउ कुछ आफियत महसूस कइलन )
(तिनडि॰२0२२)१२ उँचगर (ऊ समय दूर न जब डा॰ स्वर्णकिरण के कलम मगधे में न
सउँसे देश के जन-मानस में उँचगर जगह पावत ) (तिनडि॰५१)१३ उतरना (= फल आदि
का अधिक पककर बेस्वाद होना) (अगल-बगल के लोगन के पैरवी बेकार हो गेल - अइसन
ई महसूस कइलन  केला पकके उतर गेल हे बाकि मिठइयन से सस्ता हे  मिठइयन से
ई शुद्ध भी हे काहे कि मिठइयन में डाल्डा के प्रयोग होवऽ हे आउ ई देह के भी
नुकसान पहुँचावऽ हे ) (तिनडि॰१७१७)१४ ओझा-गुनी (इनका ढेर ओझा-गुनी से
जान-पहचान हल से ई कहलन - एक काम आउ करके देखू  एक ठो पंडित हथ  उनकर
तदबीर बहुत कारगर होवऽ हे  परसाल एगो औरत के लइका न होवऽ हल तो कहलन
प्रदोष बरत करऽ आउ दिन भर उपवास रहके सिउ बाबा के पूजा करहू तब खाना वगैरह
खाऊ ) (तिनडि॰२५१४)१५ कचकच-किचकिच (मकान मालिक के हियाँ ढेर लइका-फइका से
बराबर कचकच-किचकिच  खन्ना साहेब एकरा पर ध्यान न दे हलन बाकि खन्ना साहेब
के औरत बराबर कहथ कि दूसर मकान में चले के चाही ) (तिनडि॰११४)१६ कड़गर
(मूरत महतो बइठ गेलन  मन मधुआ गेल बाकि अगल-बगल ट्रेन में बइठल लोग के दया
लगल आउ लगल लोग मूरत महतो दने से पैरवी करे - भाई अतना रंज होवे के जरूरत
न हे केला इनको दे देहुन / न न  केलावाला कड़गर आवाज में बोलल )
(तिनडि॰१५१९)१७ कबकबाना (गार्ड साहेब अप्पन डिब्बा में गेलन बाकिर फस्ट एड
के बक्सा में रूआ के अलावा कउनो दवाई न हल   ई अप्पन मन में कबकबइलन -
ट्रेन के खोले के समय ई काहे न देखलन बिना देखे ई ट्रेन के लेके काहे चललन
) (तिनडि॰२0१0)१८ कहनाम (हम्मर श्रीमती जी के कहनाम हे कि ई नोकर न हे
अप्पन लइका के समान हे  अप्पन लइका न हे तो का भेल कउनो बात के अफसोस न
होय के चाही ) (तिनडि॰२४२२)१९ कागज-पत्तर (मूरत महतो के पास एक ठो थैला
हल  ओह में कुछ कागज-पत्तर कुछ दवा के अलावे कउनो चीज न हल आउ नकद पइसा
भी ढेर न हल  आखिर पूरा करके फिन से सफाई करे के ठान लेल गेल आउ एक-एक
कागज-पत्तर ठीक से देखे के शुरू कइल गेल  श्रीमती जी आलमारी के ऊपर देखली
तो ठढ़मुरकी लग गेल  एक-दू गो किताब के साथे एगो लिफाफा रखल मिलल )
(तिनडि॰१९२ २७१६)२0 काम-किरिया (ई संजोग के बात कि खन्ना साहेब के परदेस
रहे वाला बूढ़ भाई एक दिन अप्पन एकलौती बेटी पूनम के साथे अयलन आ ओही दिन
ट्रक से चँपा गेलन   खन्ना साहेब हनुमान जी के याद करके काम-किरिया
कइलन आउ बेटी पूनम के सबूरी देलन - बेटी भगवान के इहे मरजी हल )
(तिनडि॰१११८)२१ किफायत (खन्ना साहब पढ़ल-लिखल हलन समझदारी से काम लेइत हलन
आ ऊ जेतना कमाथ ऊ हिसाब से डेरो खोज लेथ  इनकर साथी-संग खन्ना साहब के
किफायत मकान देखके दंग हो जात हलन आउ खन्ना साहब के अक्लमंदी के तारीफ करथ
) (तिनडि॰९९)२२ किल्ला (डा॰ स्वर्णकिरण पत्रकारिता निबंध कविता
बाल-साहित्त आउ नाटक में तो अप्पन किल्ला ठोकिये देलन हे  मगही साहित्त
में भी 'धरती फट गेलइ हे' कम कीमत न रखऽ हे  'तिनडिड़िया' के तीनो कहानी
मगही के धरोहर हे ) (तिनडि॰४१६)२३ कुल्लम (घर में कुल्लम तीन परानी - हम
हम्मर श्रीमती जी आउ हम्मर एगो भतीजा राजन  राजन चल गेल तो ओकरा बदले में
सोहामन हो गेल एह से तीन के संख्या में कमी न आयल आउ कउनो बात के
हरहर-पटपट न भेल  सोहामन अइसन नोकर हे जेकरा पाँच पइसा भी बच जाय तो लौटा
के दे दे हे ) (तिनडि॰२५१)२४ क्वाटर (खन्ना साहब एगो सरकारी अफसर हलन
बाकि उनका सरकारी क्वाटर कबहूँ नसीब न भेल  दुश्मन लोग के वजह से
कबहूँ-कबहूँ तो क्वाटर मिलके भी कट गेल ) (तिनडि॰९५ ६)२५ खामखाह (खन्ना
साहेब सोचऽ हलन समय-देवता सब कुछ ठीक कर देतन - खामखाह घबड़ा जाय से की
फायदा  खन्ना साहेब हनुमान जी के भगत हलन - नहाइत घड़ी हनुमान चलीसा
मुँहजबानी पढ़ ले हलन आउ सबुर से काम ले हलन ) (तिनडि॰९२0)२६ खाय (= खायक
भोजन) (बेचारी पूनम के वजह से खन्ना साहेब लइका-लइकी के देखे में
टहल-टिकोरा करे में खाय तइयार करे में खन्ना साहेब के औरत के बहुत सुख
भेल  हनुमान बाबा के किरपा पर खन्ना साहेब दंग हलन ) (तिनडि॰१२२१)२७
खुरखुराना (मकान मालिक के लइका साँप मारल चहलक तब तक साँप लापता हो गेल 
खन्ना साहेब के औरत भी अप्पन टॉर्च ले अयली  नजीके में कुछ खुरखुरायल तो
मकान मालिक के बहादुर लइका लाठी चलौलक ) (तिनडि॰१३१२)२८ गँहकी (= ग्राहक)
(केला वाला झक्की हल आउ कहलक कि केहू केला में हाथ न लगावऽ  केला ढेर गलकल
हल आउ छूए से ओकरा टूट जाय के डर हल  एहे से ढेर गँहकी लोग चाहके भी केला
न देखलन ) (तिनडि॰१५११)२९ गलकल (= गलल गला हुआ बहुत ज्यादा पका हुआ)
(केला वाला झक्की हल आउ कहलक कि केहू केला में हाथ न लगावऽ  केला ढेर गलकल
हल आउ छूए से ओकरा टूट जाय के डर हल ) (तिनडि॰१५१0)३0 गुदगुद्दी (~ बरना)
(डा॰ स्वर्णकिरण के 'तिनडिड़िया' कहानी पढ़के हमरा संतोख भेल  ई कहानी मगही
साहित्त के एगो मोड़ देहे  कहानी सेंगरन के नामे एत्ते आकर्षक हे कि नाम
सुनते ओकरा पढ़े ला मन में गुदगुद्दी बरे लगऽ हे ) (तिनडि॰३८)३१ घुराना (=
घुमाना) (कहानी खाली मनोरंजन के चीज न हे ऊ जिनगी से जुड़ल हे ऊ जिनगी के
गुदगुदावे वाला साहित्त के एगो रुचगर विधा हे  जन्ने नजर घुरावऽ
बुक-स्टौल होय या पुस्तकालय फुरसत के घड़ी में कहानी मन के थकनी के दूर
करऽ हे दरकल दिल के दिलासा देके दुख अउर दुविधा के दूर कर दे हे )
(तिनडि॰२४) ३२ चँपाना (= चँपना दबना दबवाना) (ई संजोग के बात कि खन्ना
साहेब के परदेस रहे वाला बूढ़ भाई एक दिन अप्पन एकलौती बेटी पूनम के साथे
अयलन आ ओही दिन ट्रक से चँपा गेलन  खन्ना साहेब दुर्घटना से ढेर दुखी
भेलन बाकि इनकर औरत कहली कि बूढ़ भाई आन्हर हलन कि चँपा गेलन )
(तिनडि॰१११२ १५)३३ चाह (= चाय) (टेसन मास्टर साहेब के काम हल से ऊ अब तक
चाहो मँगवा देले हलन से मेहता साहेब चाहो पीलन आउ बंडल लेके खुद अइलन )
(तिनडि॰२४५ ६)३४ चिट्ठी-पतरी (बंडल पहिलहीं आ गेल हल बाकी चिट्ठी-पतरी
में अतना समय लग गेल कि साढ़े सतरह रुपइया डिमरेज देवे पड़ गेल )
(तिनडि॰२८७)३५ चिरौरी (ई सोचलन - केलावाला के चिरौरी करके केला कीन लेथ 
अगल-बगल के लोगन के पैरवी बेकार हो गेल - अइसन ई महसूस कइलन  केला पकके
उतर गेल हे बाकि मिठइयन से सस्ता हे  केलावाला कहलक - हम अस्पताल जा रहल
ही केला कइसे ले जायम  दू-तीन दर्जन केला जबरदस्ती चिरौरी करके मूरत महतो
के देलक  मूरत महतो केला लेवे ला तैयार न हलन बाकि केलावाला के विनती
मंजूर करे पड़ल ) (तिनडि॰१७१५ २२१0)३६ छिलकोइया ( मूरत महतो के केला के
संबंध में दूगो घटना के याद आयल  पहिलकी घटना - मूरत महतो गाड़ी से कहूँ
जाइत हलन  प्लाटफारम पर केला के छिलकोइया पड़ल हल  एगो सरदार साहेब खूब
बन-ठन के गाड़ी पकड़े ला अप्पन बेग लेके दउड़लन  गाड़ी खुल गेल हल आउ लपकके
सरदार साहेब गाड़ी पकड़ल चहलन बाकि उनकर पाँव केला के छिलकोइया पर पड़ल आउ गिर
गेलन  केला के एगो मामूली छिलकोइया आउ केतना बड़ा घटना के घटा देलक )
(तिनडि॰१६१ ४ ९)३७ जानल-मानल (हिंदी आउ भोजपुरी के जानल-मानल कवि आउ
विद्वान् लेखक विचारक डा॰ स्वर्णकिरण के 'तिनडिड़िया' कहानी पढ़के मन के तार
में जिनगी के झनकार सुनाई पड़ऽ हे ) (तिनडि॰२७) ३८ जुकुर (हम कुछ दिन से
एगो नोकर रखले ही आउ ओकरा पर विश्वास करऽ ही  विश्वास करे जुकुर नोकरो हे
सोझिया ईमानदार आउ काम-काजू नाम हे सोहामन  ई हमनी से पहिले जग जा हे
घर के काम-काज कर दे हे सब चीजन के सजा दे हे तब हमनी उठऽ ही )
(तिनडि॰२४१८)३९ जुल्माना (बंडल पहिलहीं आ गेल हल बाकी चिट्ठी-पतरी में
अतना समय लग गेल कि साढ़े सतरह रुपइया डिमरेज देवे पड़ गेल / मेहता साहेब के
दोस्त कहलन - का होयत - डिमरेज के पइसा सरकार के पास गेल  अफसोस कउन बात
के / मेहता साहेब कहलन - अफसोस कउनो खास न हे बाकि डिमरेज तो जुल्माना हे
 जुल्माना काहे देम - सब काम समय पर करे के आदत हे - कउन चूक हो गेल कि
काली माई सजाय दे देलन ) (तिनडि॰२८१२)४0 झकझक (उज्जर ~) ('तिनडिड़िया' के
तीनो कहानी हम्मर समाज के अइना हे  समाज के सड़ल-गेन्हाल रूप में मानवता के
उज्जर झकझक रूप निखरल हे  आज के कहानीकार 'रोमांस' 'सेक्स' अउर अपराध पर
कलम चलावे में अपना के माहिर समझऽ हथ ) (तिनडि॰३२१)४१ झक्की (= झक्खी
सनकी हठी जिद्दी धुन या रौ में रहने वाला) (केला वाला झक्की हल आउ कहलक
कि केहू केला में हाथ न लगावऽ  केला ढेर गलकल हल आउ छूए से ओकरा टूट जाय
के डर हल ) (तिनडि॰१५९)४२ टलावा (युनिवर्सिटी से चिट्ठी आयल - जल्दी बंडल
देखके भेजू  हम चिट्ठी के जवाब वापसी डाक से देली - बंडल के पता न हे 
चिट्ठी युनिवर्सिटी में गेल तो कंट्रोलर साहब के पास से किरानी के पास गेल
 तो ऊ कहलन कि मेहता साहेब टलावा दे देलन हे ) (तिनडि॰२६१७)४३
टहल-टिकोरा (बेचारी पूनम के वजह से खन्ना साहेब लइका-लइकी के देखे में
टहल-टिकोरा करे में खाय तइयार करे में खन्ना साहेब के औरत के बहुत सुख
भेल  हनुमान बाबा के किरपा पर खन्ना साहेब दंग हलन ) (तिनडि॰१२२0-२१)४४
टेंपरोरी (= टेंपोररी #### अस्थायी) (कुछ दिन के बाद खन्ना साहेब के
एगो बढ़ियाँ मकान मिल गेल रोड पर - लमहर फुलवारी सामने कल के प्रेसर बहुत
तेज बाकि घर में वायरिंग टेंपरोरी  पैखाना कामचलाऊ पीछे नद्दी 
साफ-सुथरा मकान ) (तिनडि॰१२३)४५ टेसन (= टीसन स्टेशन) (ट्रेन
देखते-देखते अगिला टेसन पर पहुँच गेल  टेसन पर ढेर भीड़ हल  केलावाला
डिब्बा में ढेर लोग सवार भेल ) (तिनडि॰१८५)४६ ठढ़मुरकी ('मगही' पत्रिका
में रवींद्र कुमार आउ तारकेश्वर भारती अप्पन कहानी से सरसत्ती के अर्चना
कइलन  लेकिन बाद में ई शृंखला सरासर बढ़ल न  जइसे कहानी-कला के ठढ़मुरकी लग
गेल  आखिर पूरा करके फिन से सफाई करे के ठान लेल गेल आउ एक-एक कागज-पत्तर
ठीक से देखे के शुरू कइल गेल  श्रीमती जी आलमारी के ऊपर देखली तो ठढ़मुरकी
लग गेल  एक-दू गो किताब के साथे एगो लिफाफा रखल मिलल ) (तिनडि॰२२१
२७१७)४७ डिरिआना (= डिड़ियाना) (ठेठ मगही भाषा के प्रयोग सराहे जुकुर हे 
भाषा धउगल चलऽ हे  चौराहा पर बइठ के डिरिआ न हे ) (तिनडि॰४१४)४८ डिरीर
(= डिड़ारी लाइन पंक्ति) (तिनडिड़िया के तीन तरेगन जउन एक्के डिरीर में रहऽ
हथ रोशनी दे हथ समय बतलावऽ हथ आउ जिनगी के भेद समझावऽ हथ 'तिनडिड़िया'
सेंगरन के कहानी अपवाद न हे ) (तिनडि॰८९)४९ तितकी (ऊ सोचइत हल कि ओकरा
जाँघ के बगल से गोली गुजरलइ आउ केलावाला के तितकी अइसन लगलइ  ओकरा पछतावा
भेल ऊ केला भिखारी के न देलक एही से साइत ई मुसीबत अइलइ )
(तिनडि॰१८२१)५0 थकनी (= थकान) (कहानी खाली मनोरंजन के चीज न हे ऊ जिनगी
से जुड़ल हे ऊ जिनगी के गुदगुदावे वाला साहित्त के एगो रुचगर विधा हे 
जन्ने नजर घुरावऽ बुक-स्टौल होय या पुस्तकालय फुरसत के घड़ी में कहानी मन
के थकनी के दूर करऽ हे दरकल दिल के दिलासा देके दुख अउर दुविधा के दूर कर
दे हे ) (तिनडि॰२५) ५१ थोड़िके (थोड़िके देरी में खन्ना साहेब आ गेलन  हाथ
में प्रसाद के दोना हल  कहलन - हनुमान बाबा के परसादी चढ़ाके आवइत ही )
(तिनडि॰१४७)५२ दमगर (मगही पत्र-पत्रिका में अधिकतर कहानी में मौलिकता के
अभाव हल  उदीयमान कलाकार अजयकांत शर्मा के 'सौतिन' कहानी दमगर भेल लेकिन
आकार बढ़ गेल ) (तिनडि॰३४)५३ दरकल (कहानी खाली मनोरंजन के चीज न हे ऊ
जिनगी से जुड़ल हे ऊ जिनगी के गुदगुदावे वाला साहित्त के एगो रुचगर विधा हे
 जन्ने नजर घुरावऽ बुक-स्टौल होय या पुस्तकालय फुरसत के घड़ी में कहानी
मन के थकनी के दूर करऽ हे दरकल दिल के दिलासा देके दुख अउर दुविधा के दूर
कर दे हे ) (तिनडि॰२६) ५४ देखहिसखी (= देखा-हिसकी नकल) (चौमुखी प्रतिभा
के निभाके अप्पन विभा के सगरो फइलावे में लेखक कमाल कइलक हे  देखहिसखी तो
ऊ करे के कोरसिस भी न कइलक जुग आउर जमाना उनखर देखहिसखी करके साहित्त के
सेवा में अपना के धन्य समझतन ) (तिनडि॰५४ ५)५५ दोसरकी (मूरत महतो के
केला के संबंध में दूगो घटना के याद आयल  पहिलकी घटना - मूरत महतो गाड़ी से
कहूँ जाइत हलन  प्लाटफारम पर केला के छिलकोइया पड़ल हल   दोसरकी घटना
मजेदार हे  एगो कविजी एगो इस्कूल में बोलइत हलन - कविता बनावे ला पहिले
लोग ढेर पिंगल पढ़ऽ हलन कोशन के रट्टऽ हलन गुरु गन के पास जा हलन )
(तिनडि॰१६१0)५६ धउगल (~ चलना) (ठेठ मगही भाषा के प्रयोग सराहे जुकुर हे 
भाषा धउगल चलऽ हे  चौराहा पर बइठ के डिरिआ न हे ) (तिनडि॰४१३)५७ धूरी (=
धूलि) (हिंदी में कहानी लिखे के ढेर चलनसार हे लेकिन मगही के जनकंठ से बाहर
निकसला पर कहानी के जे रूप सामने आयल हे ओकर चद्दर अभी धूरी से मैल न भेल
हे ) (तिनडि॰२१८) ५८ नजीक (मकान मालिक के लइका साँप मारल चहलक तब तक साँप
लापता हो गेल  खन्ना साहेब के औरत भी अप्पन टॉर्च ले अयली  नजीके में कुछ
खुरखुरायल तो मकान मालिक के बहादुर लइका लाठी चलौलक ) (तिनडि॰१३११)५९
निकसना (हिंदी में कहानी लिखे के ढेर चलनसार हे लेकिन मगही के जनकंठ से
बाहर निकसला पर कहानी के जे रूप सामने आयल हे ओकर चद्दर अभी धूरी से मैल न
भेल हे ) (तिनडि॰२१७) ६0 निछत्तर (= नछत्तर नक्षत्र) (साफ-सुथरा मकान 
अबहीं पूरा बनल न हल  मकान में मकान मालिक अपनो ला नेहान-घर या सेफ्टी
टैंक पैखाना न बनौले हलन से खन्ना साहेब सोचलन - काम चल जायत  मुदित मन
अइलन बाकि अइसन निछत्तर में अइलन कि बिजली के लाइन कट-कट जाय )
(तिनडि॰१२७)६१ नीमन (दोसर मकान पहिलका मकान से कुछ नीमन हल बाकि एकरा में
संडास हल - सेफ्टी टैंक पैखाना न हल  पानी के प्रेसर कम हल दू मिनट के
काम दस मिनट में होवे  मकान मालिक के हियाँ ढेर लइका-फइका से बराबर
कचकच-किचकिच  खन्ना साहेब एकरा पर ध्यान न दे हलन बाकि खन्ना साहेब के औरत
बराबर कहथ कि दूसर मकान में चले के चाही  ई मकान नीमन न हे )
(तिनडि॰१0१७ ११७)६२ परनाम (= प्रणाम) (मेहता साहेब एक प्याली चाय अप्पन
दोस्त के दे देलन आउ एक प्याली चाय अप्पन हाथ में लेके पीये लगलन  चाय के
धुआँ में मेहता साहेब डिमरेज के घटना के धुआँ अइसन उड़इत देखलन देखे लगलन 
मेहता साहेब के दोस्त चाय पीके परनाम कइलन आउ छुट्टी लेके चल देलन )
(तिनडि॰२८२४)६३ परनाम-पाती (तीन साल पहिले एक बेर आर॰आर॰ मिलल तो लेके
टेसन खुद गेलन - टेसन मास्टर साहेब जानल-पहचानल हलन आदर से परनाम-पाती
कइला के बाद बइठवलन आउ आर॰आर॰ भेजके कुली से कापियन के बंडल मंगवलन )
(तिनडि॰२३१६-१७)६४ परसादी (खन्ना साहेब हनुमान जी के भगत हलन - नहाइत घड़ी
हनुमान चलीसा मुँहजबानी पढ़ ले हलन आउ सबुर से काम ले हलन  दफ्तर में
सरकारी नौकरी मिलल तो दू किलो लड्डू हनुमान जी के परसादी चढ़ौलन  थोड़िके
देरी में खन्ना साहेब आ गेलन  हाथ में प्रसाद के दोना हल  कहलन - हनुमान
बाबा के परसादी चढ़ाके आवइत ही ) (तिनडि॰१0२ १४८)६५ पहिलका (दोसर मकान
पहिलका मकान से कुछ नीमन हल बाकि एकरा में संडास हल - सेफ्टी टैंक पैखाना न
हल  पानी के प्रेसर कम हल दू मिनट के काम दस मिनट में होवे )
(तिनडि॰१0१७)६६ पहिलकी (मूरत महतो के केला के संबंध में दूगो घटना के याद
आयल  पहिलकी घटना - मूरत महतो गाड़ी से कहूँ जाइत हलन  प्लाटफारम पर केला
के छिलकोइया पड़ल हल   दोसरकी घटना मजेदार हे ) (तिनडि॰१५२१)६७
पहिलहीं (बंडल पहिलहीं आ गेल हल बाकी चिट्ठी-पतरी में अतना समय लग गेल कि
साढ़े सतरह रुपइया डिमरेज देवे पड़ गेल ) (तिनडि॰२८७)६८ पहिले-पहिल (खन्ना
साहेब के औरत कहली - हम साथे रहम आउ खन्ना साहेब अप्पन औरत के दिल न
दुखौलन  पहिले-पहिल किराया के मकान में रहे के मौका मिलल )
(तिनडि॰१0५)६९ पिंगल (एगो कविजी एगो इस्कूल में बोलइत हलन - कविता बनावे
ला पहिले लोग ढेर पिंगल पढ़ऽ हलन कोशन के रट्टऽ हलन गुरु गन के पास जा हलन
) (तिनडि॰१६११)७0 पुन्न (= पुण्य) (ट्रेन में बइठल एगो आदमी बोललक - ई
राहू काल हल बड़का खतरा टल गेल  कुछ आदमियन के पुन्न लोगन के बचा लेलक )
(तिनडि॰२११६)७१ फोटू ('रोसनी' कहानी के खन्ना साहेब हम्मर समाज के आदमी हथ
आउ हम्मर मन के बात कहऽ हथ  ई कहानी में आज के यथार्थ समाज के फोटू खींचल
गेल हे  'बिजली पानी कोयला गैस डीजल सब पर जइसे संकट आ गेल ' ई बहटल
समाज में भी खन्ना साहेब के औरत के मनुष्यता के रोसनी मिलल )
(तिनडि॰३१0)७२ बड़का-बड़का (सउँसे इलाका में इहे एगो मकान अइसन हल कि पानी
कुछ-न-कुछ मिल जा हल  बड़का-बड़का प्रोफेसर आउ डाक्टर लोग रोवइत हलन कि पानी
तनिको न मिले  बिजली पानी कोइला गैस डीजल सब पर जइसे संकट आ गेल )
(तिनडि॰१२१७)७३ बड़गो (जब भी ई घर पहुँचऽ हलन लइकन-फइकन घेर ले हलन सेसे
इनकनी से छुटकारा पावे ला ई कुछ-न-कुछ सनेस जरूर कीन ले हलन  इनकर परिवार
बड़गो हल आउ कउनो सनेस में अतना कम पइसा न लगत हल ) (तिनडि॰१५७)७४ बदलैन
(= बदलाव परिवर्तन) (खन्ना साहेब के औरत के दिमाग में एगो रोशनी झलकल आउ
लगल एगो बदलैन आ गेल  ऊ भीतरे-भीतर महसूस कइलकी कि मकान मालिक लोग सचमुच
कसाई न होवऽ हथ आउ समय पड़े पर मदद कर सकऽ हथ ) (तिनडि॰१३२२)७५ बरना
(गुदगुद्दी ~) (डा॰ स्वर्णकिरण के 'तिनडिड़िया' कहानी पढ़के हमरा संतोख भेल 
ई कहानी मगही साहित्त के एगो मोड़ देहे  कहानी सेंगरन के नामे एत्ते आकर्षक
हे कि नाम सुनते ओकरा पढ़े ला मन में गुदगुद्दी बरे लगऽ हे ) (तिनडि॰३८)७६
बराबर (= अकसर हमेशा) (मकान मालिक के हियाँ ढेर लइका-फइका से बराबर
कचकच-किचकिच  खन्ना साहेब एकरा पर ध्यान न दे हलन बाकि खन्ना साहेब के औरत
बराबर कहथ कि दूसर मकान में चले के चाही ) (तिनडि॰११६)७७ बहटल (= बहकल)
('रोसनी' कहानी के खन्ना साहेब हम्मर समाज के आदमी हथ आउ हम्मर मन के बात
कहऽ हथ  ई कहानी में आज के यथार्थ समाज के फोटू खींचल गेल हे  'बिजली
पानी कोयला गैस डीजल सब पर जइसे संकट आ गेल ' ई बहटल समाज में भी खन्ना
साहेब के औरत के मनुष्यता के रोसनी मिलल ) (तिनडि॰३१२)७८ बहरी (= बहरसी
बाहर) (ई संजोग के बात कि एक दिन मकान के बहरी केला के पेड़ भिजुन एगो साँप
निकल गेल  छोट खटिया पर खन्ना साहेब के लइका सूतल हल लइकी भीतर के कमरा
में हल  अनमुनाह के वजह से साँप लउकइत न हल ) (तिनडि॰१३१)७९ बाकिर
(गार्ड साहेब अप्पन डिब्बा में गेलन बाकिर फस्ट एड के बक्सा में रूआ के
अलावा कउनो दवाई न हल ) (तिनडि॰२0७)८0 बिघिन (= विघ्न) (मेहता साहेब काली
माई के भगत हलन  कउनो बिघिन होय मेहता साहेब काली माई के गोहरावथ आउ
बिघिन दूर हो जाय ) (तिनडि॰२३१ २)८१ बेग (= बैग थैला) (प्लाटफारम पर
केला के छिलकोइया पड़ल हल  एगो सरदार साहेब खूब बन-ठन के गाड़ी पकड़े ला
अप्पन बेग लेके दउड़लन  गाड़ी खुल गेल हल आउ लपकके सरदार साहेब गाड़ी पकड़ल
चहलन बाकि उनकर पाँव केला के छिलकोइया पर पड़ल आउ गिर गेलन  पाँच हजार के
नोट बेग में रहे - बेग फेंका गेल आउ पता न कउन उचक्का लेके पार कर देलक 
सरदार जी जब तक सम्हर के उठलन - इनकर बेग गायब ) (तिनडि॰१६२ ५ ७)८२
बेर-बेर (अप्पन सास से न पटल  इनकर नाक में बेर-बेर माछी समा जाय  खन्ना
साहेब डाँटऽ हलन बाकि ई खन्ना साहब के दबोच दे हली ) (तिनडि॰९१६)८३ भगत
(= भक्त) (खन्ना साहेब सोचऽ हलन समय-देवता सब कुछ ठीक कर देतन - खामखाह
घबड़ा जाय से की फायदा  खन्ना साहेब हनुमान जी के भगत हलन - नहाइत घड़ी
हनुमान चलीसा मुँहजबानी पढ़ ले हलन आउ सबुर से काम ले हलन ) (तिनडि॰९२१)८४
भरता (मकान मालिक के लइका लाठी चलाना बंद न कयलक आउ देखते-देखते साँप के
देह भरता बन गेल ) (तिनडि॰१३१६)८५ भिजुन (ई संजोग के बात कि एक दिन मकान
के बहरी केला के पेड़ भिजुन एगो साँप निकल गेल  छोट खटिया पर खन्ना साहेब
के लइका सूतल हल लइकी भीतर के कमरा में हल  अनमुनाह के वजह से साँप लउकइत
न हल ) (तिनडि॰१३२)८६ मंगिया-जरौना (खन्ना साहेब के औरत चिल्लयलन - साँप
 आउ लगलन अपने छाती पीटे  हम्मर बुतरू गेल  मंगिया-जरौना मकान ठीक से
देखके न ले  ) (तिनडि॰१३६)८७ मधुआना (= उदास होना सुस्त निराश या
थका-सा होना शराब पीकर मत्त होना आम के मंजर में मधुआ रोग होना) (केला
बेचे वाला बिगड़ल - तोरा ला केला दसो रुपये दर्जन न हो  अइसे केला डेढ़
रुपया दर्जन हल  मूरत महतो बइठ गेलन  मन मधुआ गेल बाकि अगल-बगल ट्रेन में
बइठल लोग के दया लगल आउ लगल लोग मूरत महतो दने से पैरवी करे - भाई अतना
रंज होवे के जरूरत न हे केला इनको दे देहुन ) (तिनडि॰१५१५)८८ मलकिनी
(मकान मालिक के लइका लाठी चलाना बंद न कयलक आउ देखते-देखते साँप के देह
भरता बन गेल  खन्ना साहेब के औरत के जी में जी आयल  मकान मालिक आउ मलकिनी
दुन्नो हलन ) (तिनडि॰१३१७)८९ माछी (नाक में ~ समाना) (अप्पन सास से न पटल
 इनकर नाक में बेर-बेर माछी समा जाय  खन्ना साहेब डाँटऽ हलन बाकि ई खन्ना
साहब के दबोच दे हली ) (तिनडि॰९१६)९0 मुँहजबानी (खन्ना साहेब सोचऽ हलन
समय-देवता सब कुछ ठीक कर देतन - खामखाह घबड़ा जाय से की फायदा  खन्ना साहेब
हनुमान जी के भगत हलन - नहाइत घड़ी हनुमान चलीसा मुँहजबानी पढ़ ले हलन आउ
सबुर से काम ले हलन ) (तिनडि॰९२१)९१ मुस्टंड (देखते-देखते डकैत के
पिस्तौल के गोली कम हो गेल तो बगल के एगो मुस्टंड आदमी ओकरा चुनौती देलक आउ
डकैत हाथा-पाई करे पर तैयार हो गेल  मुस्टंड आदमी चाहलक कि डकैत के ट्रेन
के दरवाजा से ढकेल दे बाकि डकैत अकेले न हल ओकर संगी-साथियन सब सहारा देलन
आउ मुस्टंड आदमी घबरा गेल ) (तिनडि॰१९८ ९ ११)९२ मेहठा (= मेहटा) (मगही
साहित्त के अछुत्ता अंग के सिंगार करे ला डा॰ स्वर्णकिरण बढ़तन आउर इतिहास
में मेहठा (केंद्र) बनके अप्पन पीछे अनेक कलाकार के प्रेरणा के स्रोत बनतन
- अइसन हम्मर विश्वास हे ) (तिनडि॰५१0)९३ रकझक (= विवाद झंझट
बाता-बाती बकझक तर्क-वितर्क) (सिपाही जी बिना पइसा के केला चाहइत हलन 
केलावाला रकझक कइलक आउ सिपाही जी के लौट जाय पड़ल ) (तिनडि॰१८४)९४ रुचगर
(कहानी खाली मनोरंजन के चीज न हे ऊ जिनगी से जुड़ल हे ऊ जिनगी के
गुदगुदावे वाला साहित्त के एगो रुचगर विधा हे ) (तिनडि॰२४) ९५ लंगा-झारी
(मूरत महतो के सामान न लूटल गेल काहे कि ई झोला देखा देलन आउ कहलन कि
कागज-पत्तर के अलावे कउनो चीज न हे - अप्पन पाकिट देखा देलन आउ बोललन कि
लंगा-झारी ले ले लोग ) (तिनडि॰२0१७)९६ लइकन-फइकन (जब भी ई घर पहुँचऽ हलन
लइकन-फइकन घेर ले हलन सेसे इनकनी से छुटकारा पावे ला ई कुछ-न-कुछ सनेस
जरूर कीन ले हलन ) (तिनडि॰१५५)९७ लइका-फइका (मकान मालिक के हियाँ ढेर
लइका-फइका से बराबर कचकच-किचकिच  खन्ना साहेब एकरा पर ध्यान न दे हलन बाकि
खन्ना साहेब के औरत बराबर कहथ कि दूसर मकान में चले के चाही )
(तिनडि॰११४)९८ लगल (= लगले तुरते तुरन्त) (खन्ना साहेब के औरत के दिमाग
में एगो रोशनी झलकल आउ लगल एगो बदलैन आ गेल  ऊ भीतरे-भीतर महसूस कइलकी कि
मकान मालिक लोग सचमुच कसाई न होवऽ हथ आउ समय पड़े पर मदद कर सकऽ हथ  (केला
बेचे वाला बिगड़ल - तोरा ला केला दसो रुपये दर्जन न हो  अइसे केला डेढ़
रुपया दर्जन हल  मूरत महतो बइठ गेलन  मन मधुआ गेल बाकि अगल-बगल ट्रेन में
बइठल लोग के दया लगल आउ लगल लोग मूरत महतो दने से पैरवी करे - भाई अतना
रंज होवे के जरूरत न हे केला इनको दे देहुन ) (तिनडि॰१३२२ १५१६)९९
लगवहिये (= लगातार) (परसाल एगो औरत के लइका न होवऽ हल तो कहलन प्रदोष बरत
करऽ आउ दिन भर उपवास रहके सिउ बाबा के पूजा करहू तब खाना वगैरह खाऊ  आउ नौ
महीना लगवहिये बरत करे से औरत के एगो लइका हो गेल ) (तिनडि॰२५१९)१00 लमहर
(कुछ दिन के बाद खन्ना साहेब के एगो बढ़ियाँ मकान मिल गेल रोड पर - लमहर
फुलवारी सामने कल के प्रेसर बहुत तेज बाकि घर में वायरिंग टेंपरोरी 
पैखाना कामचलाऊ पीछे नद्दी  साफ-सुथरा मकान ) (तिनडि॰१२२)१0१ लेहाज
(चपरासी के संजोग से ऊहे जगह मकान रहे  ऊ लेहाज में पड़के रोज पानी ले आ दे
आउ खन्ना साहेब के काम मजे में चल जाय  बाकि जउन दिन कल न खुले कुइयाँ से
पानी लावे पड़े तो बेचारा चपरासी अनसा जाय ) (तिनडि॰१0९)१0२ संतोख (डा॰
स्वर्णकिरण के 'तिनडिड़िया' कहानी पढ़के हमरा संतोख भेल  ई कहानी मगही
साहित्त के एगो मोड़ देहे ) (तिनडि॰३६)१0३ सगरो (चौमुखी प्रतिभा के निभाके
अप्पन विभा के सगरो फइलावे में लेखक कमाल कइलक हे  देखहिसखी तो ऊ करे के
कोरसिस भी न कइलक जुग आउर जमाना उनखर देखहिसखी करके साहित्त के सेवा में
अपना के धन्य समझतन ) (तिनडि॰५३)१0४ सजाय (बंडल पहिलहीं आ गेल हल बाकी
चिट्ठी-पतरी में अतना समय लग गेल कि साढ़े सतरह रुपइया डिमरेज देवे पड़ गेल
/ मेहता साहेब के दोस्त कहलन - का होयत - डिमरेज के पइसा सरकार के पास गेल
 अफसोस कउन बात के / मेहता साहेब कहलन - अफसोस कउनो खास न हे बाकि डिमरेज
तो जुल्माना हे  जुल्माना काहे देम - सब काम समय पर करे के आदत हे - कउन
चूक हो गेल कि काली माई सजाय दे देलन ) (तिनडि॰२८१३)१0५ सड़ल-गेन्हाल
('तिनडिड़िया' के तीनो कहानी हम्मर समाज के अइना हे  समाज के सड़ल-गेन्हाल
रूप में मानवता के उज्जर झकझक रूप निखरल हे  आज के कहानीकार 'रोमांस'
'सेक्स' अउर अपराध पर कलम चलावे में अपना के माहिर समझऽ हथ )
(तिनडि॰३२१)१0६ सनेस (जब भी ई घर पहुँचऽ हलन लइकन-फइकन घेर ले हलन सेसे
इनकनी से छुटकारा पावे ला ई कुछ-न-कुछ सनेस जरूर कीन ले हलन  इनकर परिवार
बड़गो हल आउ कउनो सनेस में अतना कम पइसा न लगत हल ) (तिनडि॰१५६ ७)१0७
सबुर (= सब्र) (किराया के मकान में तकलीफ होवऽ हे ई के न जानऽ हे बाकि
खन्ना साहब के औरत के दिल में सबुर न हल  ऊ पढ़ल-लिखल न हली बाकि रोबदाब
रखे में अइंठ देखावे में गें-झगड़ा करे में आगे रहऽ हली  खन्ना साहेब
सोचऽ हलन समय-देवता सब कुछ ठीक कर देतन - खामखाह घबड़ा जाय से की फायदा 
खन्ना साहेब हनुमान जी के भगत हलन - नहाइत घड़ी हनुमान चलीसा मुँहजबानी पढ़
ले हलन आउ सबुर से काम ले हलन ) (तिनडि॰९२ १0१)१0८ सबूरी (ई संजोग के
बात कि खन्ना साहेब के परदेस रहे वाला बूढ़ भाई एक दिन अप्पन एकलौती बेटी
पूनम के साथे अयलन आ ओही दिन ट्रक से चँपा गेलन   खन्ना साहेब हनुमान
जी के याद करके काम-किरिया कइलन आउ बेटी पूनम के सबूरी देलन - बेटी भगवान
के इहे मरजी हल ) (तिनडि॰१११९)१0९ समाना (= घुसना घुसाना) (अप्पन सास से
न पटल  इनकर नाक में बेर-बेर माछी समा जाय  खन्ना साहेब डाँटऽ हलन बाकि ई
खन्ना साहब के दबोच दे हली ) (तिनडि॰९१६)११0 सम्हरना (= सँभलना) (गाड़ी
खुल गेल हल आउ लपकके सरदार साहेब गाड़ी पकड़ल चहलन बाकि उनकर पाँव केला के
छिलकोइया पर पड़ल आउ गिर गेलन  पाँच हजार के नोट बेग में रहे - बेग फेंका
गेल आउ पता न कउन उचक्का लेके पार कर देलक  सरदार जी जब तक सम्हर के उठलन
- इनकर बेग गायब ) (तिनडि॰१६७)१११ साइत (= शायद) (ऊ सोचइत हल कि ओकरा
जाँघ के बगल से गोली गुजरलइ आउ केलावाला के तितकी अइसन लगलइ  ओकरा पछतावा
भेल ऊ केला भिखारी के न देलक एही से साइत ई मुसीबत अइलइ )
(तिनडि॰१८२२)११२ सेसे (जब भी ई घर पहुँचऽ हलन लइकन-फइकन घेर ले हलन सेसे
इनकनी से छुटकारा पावे ला ई कुछ-न-कुछ सनेस जरूर कीन ले हलन )
(तिनडि॰१५५)११३ हरहर-पटपट (घर में कुल्लम तीन परानी - हम हम्मर श्रीमती
जी आउ हम्मर एगो भतीजा राजन  राजन चल गेल तो ओकरा बदले में सोहामन हो गेल
एह से तीन के संख्या में कमी न आयल आउ कउनो बात के हरहर-पटपट न भेल 
सोहामन अइसन नोकर हे जेकरा पाँच पइसा भी बच जाय तो लौटा के दे दे हे )
(तिनडि॰२५४)११४ हियाँ (मकान मालिक के हियाँ ढेर लइका-फइका से बराबर
कचकच-किचकिच  खन्ना साहेब एकरा पर ध्यान न दे हलन बाकि खन्ना साहेब के औरत
बराबर कहथ कि दूसर मकान में चले के चाही  ई संजोग के बात कि खन्ना साहेब
के परदेस रहे वाला बूढ़ भाई एक दिन अप्पन एकलौती बेटी पूनम के साथे अयलन आ
ओही दिन ट्रक से चँपा गेलन  बेचारे के बदकिस्मती खन्ना साहेब के हियाँ ले
आयल ) (तिनडि॰११४ #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### रूसी उपन्यास – “आझकल के हीरो”भाग-१३
पिचोरिन के डायरी – १ तमान  अध्याय-२हम नमदा के चोगा #### #### से खुद
के लपटलिअइ आउ छरदेवाली भिर एगो पत्थल पर बैठ गेलिअइ दूर में अपन नजर
गड़इते हमरा सामने रात के आँधी से क्षुब्ध समुद्र फैलल हलइ आउ शहर में लोग
के नीन आवे घड़ी के भुनभुनाहट जइसन एकर एकरस ध्वनि हमरा पुरनका अतीत वर्ष
के आद देला देलकइ आउ हमर विचार के उत्तर तरफ हमन्हीं के ठंढगर रजधानी में
पहुँचा देलकइ  स्मृति से क्षुब्ध होके हम सब कुछ विसर गेलइ  अइसीं करीब
एक घंटा गुजर गेलइ हो सकऽ हइ जादहूँ  अचानक कुछ तो एगो गीत के सदृश हमर
कान में पड़लइ  ई गीते हलइ आउ औरतानी साफ गला - लेकिन काहाँ से   कान
देके सुन्नऽ हिअइ - धुन विचित्र हलइ कभी मंद आउ करुण त कभी तीव्र आउ सजीव
 सगरो नजर फेरऽ हिअइ - चारो दने कोय नयँ फेर से ध्यान से सुन्नऽ हिअइ -
अवाज मानूँ असमान से आवऽ हइ  हम नजर उपरे कइलिअइ - हमर झोपड़ी के छत पर एगो
लड़की धारीदार पोशाक में खुल्लल केश के साथ खड़ी हलइ एगो असली #### लगऽ हलइ  सूरज के किरण से अपन आँख के हथेली से बचइते ऊ एकटक
दूर में देख रहले हल कभी हँस्सइ आउ खुद से कुछ बात करइ त कभी फेर से गावे
लगइ  ई गीत के एक-एक शब्द हमरा आद हइ –मानूँ अपन मरजी सेहरियर समुद्र से
होकेसब्भे जहाज चल्लऽ हइउज्जर पाल वला ऊ सब जहाज के बीचहम्मर प्यारा
नायनाय बिन पाल केदूगो चप्पू वला आँधी आवऽ हइ -पुरनकन जहाजपाल जरी सुन
उठावऽ हइसमुद्र में एन्ने-ओन्ने जा हइ समुद्र के प्रार्थना करबइ हम बहुत
निच्चे झुकके – छू मत तूँ निर्दयी समुन्दरहमर प्यारा नाय के -ढोके ले जा
हइ नइया हम्मरचीज सब बेशकीमती खेवऽ हइ एकरा अन्हरिया रात मेंदुस्साहसी
नाविक अनजाने में हमर दिमाग में विचार अइलइ कि रात में हम एहे अवाज
सुनलिए हल हम एक मिनट लगी विचारमग्न हो गेलिअइ आउ जब फेर से छत पर
देखलिअइ त लड़किया हुआँ परी नयँ हलइ  अचानक ऊ हमर पास से दौड़के गेलइ कुछ
तो दोसर चीज गइते अपन अँगुरी तोड़ते बुढ़िया भिर दौड़के अंदर गेलइ आउ हियाँ
परी ओकन्हीं बीच विवाद चालू होलइ  बुढ़िया नराज हो गेलइ जबकि ऊ लड़किया जोर
से हँस पड़लइ  आउ अइकी देखऽ हिअइ हमर उन्दिना (जलपरी) फेर से उदकते भागऽ
हइ - हमरा भिर आवऽ हइ ऊ रुक गेलइ आउ हमरा एकटक आँख में आँख मिलाके देखे
लगलइ मानूँ हमरा हुआँ देखके अचंभित हलइ फेर लपरवाही के साथ मुड़ गेलइ आउ
शांति से घाट (बंदरगाह) दने चल गेलइ  बात हिएँ खतम नयँ होलइ - पूरे दिन ऊ
हमर क्वाटर के आसपास मँड़रइते रहलइ गाना आउ उदकना एक्को मिनट बन नयँ होलइ 
विचित्र जीव हलइ  ओकर चेहरा पर पागलपन के कोय लक्षण नयँ हलइ एकर विपरीत
ओकर आँख तीक्ष्ण सूक्ष्मदर्शिता से हमरा पर टिक्कल हलइ आउ ई आँख लगऽ हलइ
एक तरह के चुंबकीय शक्ति से संपन्न हलइ आउ हर तुरी मानूँ कोय प्रश्न के
प्रतीक्षा में हलइ  लेकिन जइसीं हम बोले लगी शुरू कइलिअइ कि ऊ
धूर्ततापूर्वक मुसकइते भाग गेलइ  पक्का हम कभी अइसन औरत नयँ देखलूँ हल  ऊ
ओतना सुंदर नयँ हलइ लेकिन सौंदर्य के मामले में भी हमर खुद के पूर्वाग्रह
हइ  ओकरा में बहुत कुछ कुलीनता हलइ  औरत लोग में कुलीनता जइसन कि
घोड़वन के नसल में होवऽ हइ बड़गो बात हइ ई खोज तरुण फ्रांस [१] के कइल हइ
ऊ (मतलब कुलीनता तरुण फ्रांस नयँ) अधिकांश में प्रकट होवऽ हइ चाल-ढाल
में हाथ-गोड़ में खास करके नाक के बहुत महत्त्व हइ  सीधा नाक रूस में
छोटगर गोड़ के अपेक्षा अधिक विरल हइ  हमर गायिका अठारह बरस से जादे के नयँ
लगऽ हलइ  ओकर काठी के असाधारण लचीलापन ओकर विशेष रूप से खुद के सिर के
मोड़े के ढंग लमगर सुनहरा केश ओकर जरी धूपताम्र #### गरदन आउ
कन्हा के त्वचा के एक प्रकार के सुनहरा झलक #### आउ विशेष करके सीधा नाक
- ई सब कुछ हमरा लगी आकर्षक हलइ  हलाँकि ओकर कनखी में कुछ तो वहशी आउ
संदेहजनक पढ़े में अइलइ हलाँकि ओकर मुसकान में कुछ तो अनिश्चित हलइ लेकिन
पूर्वाग्रह में अइसन शक्ति हइ - सीधगर नाक हमरा पागल बना देलकइ हम कल्पना
कइलिअइ कि ग्योटऽ के मिन्योन #### #### [२] खोज लेलिअइ उनकर
जर्मन कल्पनाशक्ति के ई विलक्षण सृजन - आउ ओकन्हीं दुन्नु में बहुत साम्य
हलइ - ओहे अत्यधिक चंचलता से पूर्ण स्तब्धता में तीव्र #### ओहे रहस्यमय वाणी ओहे उछल-कूद विचित्र गीत … साँझ नगीच
अइला पर ओकरा दरवजवा भिर रोकके ओकरा साथ निम्नलिखित बातचीत कइलिअइ हमरा
बताव तो सुंदरी हम पुछलिअइ तूँ आझ छत पर की कर रहलहीं हल ओह देख
रहलिए हल कि कन्ने से हावा बह रहले ह तोरा की जरूरत हलउ जद्धिर से
हावा आवऽ हइ ओधरे से खुशी भी की  वास्तव में तूँ गीत से सुख के
आमंत्रित कर रहलहीं हल जाहाँ गीत गावल जा हइ हुएँ सुख आवऽ हइ आउ
कहीं गलती से गाके खुद लगी शोक लइलहीं तब त एकरा से की  जाहाँ बेहतर
नयँ होतइ हुआँ बत्तर होतइ लेकिन खराब से निम्मन फेर जादे दूर नयँ होवऽ
हइकेऽ तोरा ई गीत सिखइलको हल कोय नयँ सिखइलक हल दिमाग में आवऽ हइ -
आउ गावऽ हिअइ जेकरा सुन्ने के हइ ऊ सुनतइ आउ जेकरा नयँ सुन्ने के चाही
ओकरा समझ में नयँ अइतइ आउ तोर नाम की हउ हमर गायिके जे बपतिस्मा
कइलका ऊ जानऽ हका आउ केऽ बपतिस्मा कइलथुन हमरा की मालूम कइसन
धूर्त  आउ अइकी तोरा बारे कुछ तो जान गेलियो ह (ओकर चेहरा में कोय बदलाव
नयँ अइलइ न अपन होंठ हिलइलकइ मानूँ एकरा से ओकर कोय संबंध नयँ हलइ)हमरा
मालूम हो गेलो ह कि तूँ कल्हे रात के समुद्र तट पर गेलहीं हल आउ हियाँ
परी हम बहुत महत्त्वपूर्ण (अर्थात् गंभीर) मुद्रा में ओकरा सब कुछ बता
देलिअइ जे देखलिए हल ई सोचके कि ऊ परेशान हो जइतइ - लेकिन कुछ नयँ  ऊ तो
ठठाके हँस पड़लइ बहुत कुछ देखलथिन लेकिन बहुत कम जानऽ हथिन ओहे से
ताला-कुंजी में बन रखले रहथिन आउ अगर हम मसलन कमांडेंट के रिपोर्ट करे
के बारे सोचलिअइ तब  आउ हियाँ परी हम बहुत गंभीर बल्कि कठोर भी मुद्रा
बना लेलिअइ  ऊ एकदम से उछल पड़लइ गावे लगलइ आउ नुक गेलइ झाड़ी में से एगो
भयभीत चिरईं नियन  हमर अंतिम शब्द बिलकुल अनुचित हलइ तखने हम ओकर महत्त्व
के शंका नयँ कइलिअइ लेकिन बाद में हमरा एकरा बारे पछतावा करे के मौका आ
गेलइ  जइसीं अन्हेरा छा गेलइ हम कज़ाक के अभियान #### पर नियन केतली
गरम करे लगी औडर देलिअइ मोमबत्ती जलइलिअइ आउ टेबुल भिर बैठ गेलिअइ प्रवास
के पाइप से धूम्रपान करे लगलिअइ  हम चाय के दोसरे गिलास खतम कइलिअइ कि
अचानक दरवाजा चरचरइलइ हमर पीछू में पोशाक के हलका सरसराहट आउ कदम के आहट
सुनाय देलकइ हम चौंक गेलिअइ आउ मुड़ गेलिअइ - ई ऊ हलइ हमर उन्दिना (जलपरी)
 ऊ हमरा सामने शांति से आउ बिन एक्को शब्द बोलले बैठ गेलइ आउ अपन नजर हमरा
पर टिका देलकइ आउ मालूम नयँ काहे लेकिन ई नजर हमरा चमत्कारिक रूप से
नाजुक लगलइ ई हमरा ओइसनकन नजर में से एक के आद देला देलकइ जे पुरनकन साल
में हमर जिनगी के साथ स्वेच्छाचारिता के साथ खेलले हल  ऊ लगऽ हलइ कोय
प्रश्न के प्रतीक्षा करब करऽ हलइ लेकिन पूर्ण अबोधगम्य #### #### में हम चुप रहलिअइ  ओकर चेहरा पर पसरल हलका
पीलापन ओकर मन में मच रहल खलबली के द्योतक हलइ ओकर हाथ बिन कोय उद्देश्य
के टेबुल पर हलचल कर रहले हल आउ हम ओकरा में हलका कंपन नोटिस कइलिअइ ओकर
छाती कभी उँच्चा उठ जाय त कभी लगइ ऊ साँस रोकले हइ  ई नाटक हमरा बोर
करे लगलइ आउ हम ई चुप्पी के सबसे अरोचक #### ढंग से तोड़े लगी तैयार
हो गेलिअइ मतलब ओकरा सामने एक गिलास चाय पीए लगी प्रस्ताव रक्खे के कि
अचानक ऊ उछलके खड़ी हो गेलइ हमर गरदन में अपन बाँह डाल देलकइ आउ हमर होंठ
पर आर्द्र आग्नेय #### #### चुंबन ध्वनित होलइ  हमर आँख के आगू
अन्हेरा छा गेल सिर चकराय लगल अपन जवानी के जोश में पूरा जोर लगाके ओकरा
हम अपन आलिंगन में कस लेलिअइ लेकिन ऊ साँप नियन हमर हाथ के बीच से छिटक
गेलइ हमरा कान में फुसफुसइते - आझ रात जब सब कोय सुत जाय समुद्र तट पर
आ जा आउ तीर नियन कमरा से दौड़के भाग गेलइ  (भागते-भागते) ड्योढ़ी में
केतली आउ फर्श पर पड़ल मोमबत्ती के उलट देलकइ  ई कइसन शैतान लड़की हइ 
कज़ाक चिल्लइलइ जे पुआल पर अराम कर रहले हल आउ बाकी बच्चल चाय से खुद के
गरमावे के मनसूबा बनइले हलइ  तभिए हमरा होश अइलइ लगभग दू घंटा के बाद जब
सब कुछ घाट पर शांत हो गेलइ हम अपन कज़ाक के उठइलिअइ  अगर हम पिस्तौल से
फायर करिअउ हम ओकरा कहलिअइ त दौड़के समुद्र तट पर आ जइहँऽ  ऊ आँख
फाड़के हमरा तरफ देखलकइ आउ यंत्रवत् उत्तर देलकइ - जी महामहिम  हम अपन
बेल्ट में पिस्तौल रखलिअइ आउ बहरसी निकस गेलिअइ  ऊ खड़ी चट्टान के किनारे
पे हमर इंतजार कर रहले हल ओकर पोशाक जरूरत से जादहीं हलका हलइ ओकर लचीला
कमर में एगो ओढ़नी लपेटल हलइ हम्मर पीछू-पीछू आथिन  हमर हाथ पकड़के ऊ
कहलकइ आउ हमन्हीं उतरे लगलिअइ  हमरा समझ में नयँ आवऽ हइ कि हमर गरदन
कइसे नयँ टुटलइ निच्चे हमन्हीं दहिना दने मुड़लिअइ आउ ओहे रस्ता से आगू
बढ़लिअइ जाहाँ परी हम अन्हरा के पीछा कइलिए हल  चान अभी नयँ उगले हल आउ
खाली दुइए गो छोटगर तरिंगन दूगो रक्षक मार्गदर्शक नियन गढ़गर नीला मेहराब
(आकाश) में टिमटिमा रहले हल  भारी लहर एक के बाद दोसर तालबद्ध आउ नियमित
रूप से उठ रहले हल मोसकिल से एकमात्र नाय के जरी उपरे उठइते जेकर तट पर
लंगर डालल हलइ  नाय में चढ़ल जाय हमर सहगामिनी कहलकइ हम हिचकिचइलिअइ
हम समुद्र में भावुक सैर-सपाटा के शौखीन नयँ हिअइ लेकिन पीछू हट्टे के समय
नयँ हलइ  ऊ उछलके नाय में चल गेलइ हम ओकर पीछू आउ हम होशो नयँ सम्हाल
पइलिअइ एकर पहिले कि हम नोटिस कइलिअइ कि हमन्हीं नौका-विहार करब करऽ हिअइ
एकर की मतलब हइ  हम गोसाल कहलिअइ एकर मतलब हइ ऊ जवाब देलकइ हमरा
बेंच पर बैठइते आउ हमर कमर के अपन बाँह में लपेटते एकर मतलब हइ कि हम
तोरा से प्रेम करऽ हियो आउ ओकर गाल हमर गाल से चिपटल हलइ आउ हम अपन
चेहरा पर ओकर अग्निमय साँस #### #### के महसूस कर रहलिए हल  अचानक
कुछ तो जोर के अवाज के साथ पानी में गिरलइ - हम अपन बेल्ट (चमोटी) पर हाथ
ले गेलिअइ - पिस्तौल नयँ  ओह हियाँ परी एगो भयंकर शक्का हमर मन में घुस
गेलइ खून तेजी से हमर सिर में चढ़ गेलइ   हम चारो तरफ नजर डालऽ हिअइ -
हमन्हीं तट से लगभग पचास साझेन (१00 मीटर) दूर हिअइ आउ हम पैर नयँ सकऽ
हिअइ  हम ओकरा खुद से ढकेलके अलगे करे लगी चाहऽ हूँ - ऊ बिलाय नियन हमर
पोशाक के कसके धर लेलकइ आउ अचानक ओकर एगो जोरदार धक्का लगभग हमरा समुद्र
में फेंक देलकइ  नाय डोले लगलइ लेकिन हम खुद के सम्हार लेलिअइ आउ
हमन्हीं दुन्नु के बीच भीषण संघर्ष चालू हो गेलइ क्रोध हमरा शक्ति देलकइ
लेकिन हम जल्दीए नोटिस कर लेलिअइ कि हम अपन प्रतियोगी के सामने कुशलता आउ
चालबाजी में बराबरी नयँ कर पा रहलूँ हँ  आखिर तूँ की चाहँऽ हँ  हम
चिल्लइलिअइ कसके ओकर छोटकुन्ना हाथ के पकड़ले ओकर अँगुरी कड़कड़इलइ लेकिन ऊ
ओह-आह नयँ कइलकइ - ओकर साँप नियन प्रकृति ई यातना के सहन कर गेलइ तूँ देख
लेलहीं ऊ जवाब देलकइ तूँ रिपोर्ट कर देमहीं  आउ अलौकिक शक्ति से हमरा
नाय में उलट देलकइ नाय के किनारे हमन्हीं दुन्नु कमर से लटकल हलिअइ ओकर
केश पानी के स्पर्श कर रहले हल - ई निर्णायक क्षण हलइ  हम अपन टेहुना के
नाय के तल में टिका देलिअइ एक हाथ से ओकर जूरा धर लेलिअइ दोसर से गला ऊ
हमर पोशाक के पकड़ छोड़ देलकइ आउ हम पल भर में ओकरा लहर में फेंक देलिअइ
काफी अन्हेरा हो चुकले हल समुद्री फेन में ओकर सिर दू तुरी पल भर लगी
देखाय देलकइ आउ फेर हमरा कुछ नयँ नजर अइलइ  नाय के तल में हमरा पुरनका
पतवार के आधा हिस्सा मिललइ आउ कइसूँ लमगर प्रयास के बाद नाय के घाट
लगइलिअइ  समुद्री तट पर से होते अपन झोपड़ी तरफ चुपके जइते बखत हमर नजर
अनजाने में ऊ दिशा में चल गेलइ जाहाँ पिछलौका रतिया के अन्हरा रात्रि वला
पैराक (नाविक) के इंतजार करब करऽ हलइ चान आकाश पर चढ़ चुकले हल आउ हमरा
लगलइ कि कोय तो उज्जर पोशाक में तट पर बैठल हइ उत्सुकता से उत्तेजित होल
हम चुपके से सरकते गेलिअइ आउ खड़ी चट्टान के उपरे घास में पड़ गेलिअइ जरी
सुन सिर के आगू निकासके हमरा चट्टान पर से ऊ सब कुछ देखाय देब करऽ हलइ जे
निच्चे होब करऽ हलइ आउ बहुत अचरज नयँ होलइ बल्कि लगभग खुशी होलइ जब हम
अपन जलपरी के पछनलिअइ  ऊ अपन लमका केश से समुद्री फेन के गारके निकास रहले
हल भिंगल कमीज के चलते ओकर लचीला कमर आउ उन्नत वक्षस्थल के उभार देखाय देब
करऽ हलइ  जल्दीए दूर में नाय नजर अइलइ तेजी से ऊ नगीच आब करऽ हलइ ओकरा
से पहिलौका रोज नियन तातार टोपी में एगो अदमी उतरलइ लेकिन ओकर केश कज़ाक
नियन काटल हलइ आउ ओकर चमोटी से एगो बड़गर छूरा लटकल हलइ यान्को ऊ
कहलकइ सब कुछ खतम हो गेलो बाद में ओकन्हीं के बातचीत एतना धीमे जारी
रहलइ कि हमरा कुच्छो सुन्ने में नयँ अइलइ आउ अन्हरा काहाँ हइ  अपन गला
जरी उँचगर करके आखिरकार यान्को कहलकइ हम ओकरा बोलवा भेजइलिए ह जवाब हलइ
कुछ मिनट के बाद अन्हरो आ गेलइ अपन पीठ पर एगो बोरिया लेले जेकरा नाय
में रख देते गेलइ सुन अन्हरा  यान्को कहलकइ तूँ ऊ जगह के देखभाल
करिहँऽ समझलहीं  हुआँ परी बेशकीमती समान हइ  (नाम हम नयँ सुन
पइलिअइ) के बता दिहीं कि हम ओकर अब नौकर नयँ हिअइ मामला सब बिगड़ गेलइ ऊ
हमरा अब देख नयँ पइतइ अब मामला खतरनाक हइ काम खोजे लगी दोसर जगह जाय वला
हिअइ आउ ओकरा अइसन दुस्साहसी अदमी मिल्ले वला नयँ  हाँ कह दिहीं कि अगर
ऊ कुछ बेहतर पैसा देते हल त यान्को ओकरा नयँ छोड़ते हल आउ हमरा लगी सगरो
रस्ता हइ जाहाँ खाली हावा बहऽ हइ आउ समुद्र गरजऽ हइ  कुछ देर के चुप्पी
के बाद यान्को बात जारी रखलकइ - ई (लड़की) हमरा साथ अइतइ एकरा हियाँ रहना
असंभव हइ आउ बुढ़िया के कह दिहीं कि ओकरा मरे के टैम आ गेलइ बहुत लमगर
उमर तक जी लेलकइ मामला के खतम करे के समय आ गेलइ  हमन्हीं के आउ नयँ देख
पइतइ आउ हम  अन्हरा करुण स्वर में बोललइ  तोरा से हमरा की मतलब 
जवाब हलइ एहे दौरान हमर जलपरी नाय में उछलके चढ़ चुकले हल आउ अपन साथी के
हाथ लहरा रहले हल ऊ कुछ तो अन्हरा के हाथ में रखलकइ ई कहते - ले अपना
लगी केक खरीद लिहँऽ बस  अन्हरा कहलकइ अच्छऽ अइकी तोरा लगी आउ कुछ
हउ आउ गिरल पैसा पत्थर पर टकराके झनझना उठलइ अन्हरा ओकरा नयँ उठइलकइ 
यान्को नाय में बैठ गेलइ हावा तट तरफ से बह रहले हल ओकन्हीं छोटगर पाल
चढ़इलकइ आउ तेजी से चल पड़लइ  चाँदनी में करिया लहर के बीच देर तक पाल
कौंधते रहलइ अन्हरा लड़कावा बस कनते रहलइ देर तक बहुत देर तक  हम उदास
हो गेलूँ  काहे लगी भाग्य हमरा ई ईमानदार तस्कर (स्मगलर) लोग के शांत
मंडली में फेंक देलक हल  प्रवाहमय सोता में फेंकल पत्थल नियन हम ओकन्हीं
के शांति भंग कर देलिए हल आउ पत्थल नियन हम खुद्दे लगभग तल में चल गेलूँ
हल हम घर लौट गेलिअइ  ड्योढ़ी में लकड़ी के मोमबत्ती के स्टैंड में लगभग जल
चुकल मोमबत्ती चर-चर कर रहले हल आउ हमर कज़ाक औडर के बावजूद गहरा नीन में
सुत्तल हलइ अपन राइफल दुन्नु हाथ से पकड़ले  हम ओकरा शांत छोड़ देलिअइ
मोमबत्ती लेलिअइ आउ झोपड़ी में चल गेलिअइ  अरे  हमर बक्सा चानी के फ्रेम
वला हमर तलवार दागेस्तानी खंजर - जे सब हमर दोस्त के देल उपहार हले - सब
के सब गायब हले  हिएँ परी हम अंदाज लगा लेलिअइ कि ऊ अभिशप्त अन्हरा कइसन
समान घींचके लइलके हल  यथेष्ट अविनम्र धक्का के साथ कज़ाक के जगाके हम
ओकरा डँटलिअइ गोस्सा कइलिअइ लेकिन कुछ नयँ कइल जा सकऽ हलइ  आउ की
प्राधिकारी #### के ई शिकायत करना हास्यास्पद नयँ होते हल कि एगो
आन्हर लड़का हमर समान के चोरी कर लेलक आउ एगो अठारह साल के लड़की हमरा लगभग
डुबा देलक भगमान के किरपा से सुबह में प्रस्थान करे के अवसर आ गेल आउ हम
तमान छोड़ देलूँ  बुढ़िया के साथ आउ बेचारा अन्हरा के साथ की होलइ - हमरा
मालूम नयँ  आउ हमरा नियन भ्रमणशील अफसर के आउ ओकरो में डाक घोड़ागाड़ी के
प्रयोग करे के अधिकार वला दस्तावेज के साथ सरकारी काम-काज लगी जाय वला के
मानवीय सुख आउ दुख से कीऽ लेना-देना हलइ  - पहिला भाग समाप्त – #### #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### अनूदित साहित्य सूची पिछला #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### रूसी उपन्यास – “आझकल के हीरो”भाग-१३
पिचोरिन के डायरी – १ तमान  अध्याय-१तमान [१] - रूस के सब समुद्री तट पर
स्थित शहर में से एगो सबसे घटिया छोटगर शहर हइ  हम हुआँ भूख से मरते-मरते
बाल-बाल बचलूँ ओकरो पर आउ ई बात कि लोग हमरा पानी में डुबाके मारे लगी
चाहलक  हम एक डाक स्टेशन से दोसरा डाक स्टेशन में घोड़ा बदलाय वला घोड़ागाड़ी
से देर रात के पहुँचलूँ  कोचवान थक्कल-माँदल त्रोयका के पत्थल से बन्नल
एकमात्र घर के गेट पर रोकलकइ जे शहर के प्रवेश भिर हलइ  संतरी जे काला
सागर के कज़ाक हलइ घंटी के अवाज सुनके निनारू अवस्था में रूखाई के स्वर
में चिल्लइलइ - केऽ जा रहलऽ ह  चौकीदार आउ हवलदार बहरसी अइलइ  हम
ओकन्हीं के बतइलिअइ कि हम एगो अफसर हिअइ सरकारी काम से सक्रिय/तैनात
टुकड़ी #### #### में योगदान देवे खातिर जा रहलिए ह आउ सरकारी
क्वाटर के माँग कइलिअइ  हवलदार हमन्हीं के शहर में घुमइलकइ  चाहे कउनो
इज़्बा (लकड़ी के बन्नल झोपड़ी) में जइअइ - कमरा खाली नयँ  बहुत ठंढा हलइ हम
तीन रात सुत नयँ पइलूँ हल बिलकुल थकके चूर हलूँ आउ गोस्सा करे लगलूँ 
कहीं तो हमरा ले चल बदमाश  बल्कि शैतान के पास खाली ठहरे के जगह रहे के
चाही  हम चिल्लइलिअइ  एगो आउ डेरा हइ सिर खुजलइते हवलदार जवाब देलकइ
लेकिन महामहिम के पसीन नयँ पड़तइ हुआँ कुछ गोलमाल #### #### चल्लऽ
हइ  अंतिम शब्द गोलमाल के मतलब नयँ समझ में आल तइयो हम ओकरा आगू बढ़ते
रहे लगी औडर देलिअइ आउ लमगर गंदा छोटकन गलियन से जाहाँ परी दुन्नु बगली
हमरा खाली जर्जर छरदेवारी देखाय देलकइ गेला के बाद हमन्हीं समुद्र के
बिलकुल किनारे में एगो छोटगर कच्चा मकान भिर पहुँचलिअइ  हमर नयका निवास
स्थान के सरपत वला छप्पर आउ उजरका देवाल सब पर पुनियाँ के चाँद चमक रहले
हल प्रांगण में बगल में पनपत्थर #### के छरदेवाली से घेरल एगो
दोसर झोपड़ी हलइ जे पहिलौका से छोटगर आउ जादे पुराना हलइ  लगभग एकर देवाल
से सटलहीं कगार ससरके सीधे समुद्र में चल गेले हल आउ निच्चे गहरा नीला लहर
लगातार समुद्री तट पर टकराके गूँज रहले हल  चान शांति से बेचैन लेकिन
अपना सामने विनम्र प्रकृति के लीला देख रहले हल आउ हम ओकर रोशनी में तट
से दूर दूगो जहाज पछान लेलिअइ जेकर मकड़ी के जाला नियन करिया #### क्षितिज के फीका रेखा पर गतिहीन पार्श्व छायाचित्र #### बना रहले हल  जहाज बंदरगाह में हइ हम सोचलिअइ कल हम
गेलेन्जिक [२] लगी रवाना हो जाम हमर कमांड में सैनिक अर्दली के रूप में
ड्यूटी निभावे वला सीमा पर तैनात एगो कज़ाक हलइ  ओकरा सूटकेस उतारे आउ
कोचवान के मुक्त करे लगी औडर देला के बाद हम घर के मालिक के पुकारे लगलिअइ
- लेकिन चुप हम दस्तक दे हिअइ - लेकिन चुप  ई की बात हइ  आखिरकार
ड्योढ़ी (बाहरी प्रवेश कमरा) से एगो करीब चौदह साल के लड़का बहरसी अइलइ
मकान मालिक काहाँ नयँ  (लड़कावा यूक्रेनियन उपभाषा में जवाब देलकइ
)की  बिलकुल नयँ बिलकुल नयँ आउ मकान मालकिन बस्ती भाग गेला
त दरवाजा हमरा लगी केऽ खोलतइ  हम ओकरा पर गोड़ से धक्का देते कहलिअइ
दरवाजा खुद्दे खुल गेलइ झोपड़ी से नमी भरल हावा के गन्ह अइलइ  हम गंधक के
माचिस जलइलिअइ आउ ओकरा लड़कावा के नकिया भिर लइलिअइ - ई दूगो उज्जर आँख के
प्रकाशित कइलकइ  ऊ आन्हर हलइ जनम से बिलकुल आन्हर  ऊ हमरा सामने बिलकुल
बिन हिलले-डुलले खड़ी हलइ आउ हम ओकर चेहरा-मोहरा के ध्यान से देखे लगलिअइ 
हम स्वीकार करऽ हिअइ कि हम सब आन्हर कान बहिर गोंग बिन गोड़ वला बिन
हाथ वला कुबड़ा आदि के विरुद्ध पूर्वाग्रही हिअइ  हम नोटिस कइलिए ह कि
अदमी के बाहरी रूप आउ ओकर आत्मा के बीच हमेशे कुछ तो विचत्र संबंध रहऽ हइ -
मानूँ एगो अंग खो देवे से आत्मा कइसनो भावना के भी खो दे हइ आउ ई तरह हम
अन्हरा के चेहरा के पढ़े लगलिअइ लेकिन ऊ चेहरा पर की पढ़ल जा सकऽ हइ जेकरा
अँखिए नयँ हइ  हम देर तक ओकरा दने कुछ सहानुभूति के साथ तकलिअइ कि अचानक
मोसकिल से दृष्टिगोचर होवे वला मुसकान ओकर पतरका होंठ पर दौड़ गेलइ आउ नयँ
मालूम काहे ऊ हमर मस्तिष्क पर बहुत अप्रिय छाप छोड़लकइ  हमर दिमाग में
शक्का पैदा होलइ कि ई आन्हर ओतना आन्हर नयँ हइ जेतना देखे में लगऽ हइ
व्यर्थ में हम खुद के समझावे के कोशिश करे लगलिअइ कि नकली आँख बनाना असंभव
हइ आउ काहे लगी कोय अइसे करतइ  लेकिन की कइल जाय  हम अकसर पूर्वाग्रह से
ग्रस्त हो जा हिअइ तूँ मकान मालिक के बेटा हकहीं  हम आखिरकार ओकरा
पुछलिअइ नयँ त तूँ केऽ हीं एगो अनाथ विकलांग आउ मकान मालकिन के
कोय बाल-बच्चा हइ नयँ एगो बेटी हलइ लेकिन एगो तातार के साथ समुद्र के
पार भाग गेलइ कउन तातार के साथ शैताने ओकरा जानऽ हइ  क्रिमिया के
कोय तातार केर्च के कोय मल्लाह हम झोपड़ी के अंदर हेललिअइ - दूगो बेंच आउ
एगो टेबुल आउ चूल्हा बिजुन एगो बड़का गो संदूक - एहे एतना सब फर्नीचर हलइ 
देवाल पर (भगमान के) एक्को गो प्रतिमा नयँ हलइ - एगो खराब संकेत  खिड़की के
टुट्टल काच से समुद्री हावा के झोंका आ रहले हल  हम सूटकेस से अधूरा जल्लल
एगो मोमबत्ती निकसलिअइ आउ एकरा जलाके समान सब रक्खे लगलिअइ तलवार आउ
बंदूक एगो कोना में रखलिअइ पिस्तौल सब के टेबुल पर रखलिअइ नमदा के #### #### बेंच पर पसार देलिअइ कज़ाक अप्पन चोगा दोसरका बेंच पर पसरलकइ
दस मिनट के बाद ऊ खर्राटा मारे लगलइ लेकिन हमरा नीन नयँ आ रहल हल - हमरा
सामने अन्हरवा में हमेशे उज्जर आँख वला लड़कावा घूमते रहलइ  अइसीं लगभग एक
घंटा गुजर गेलइ  चान के रोशनी खिड़की से आ रहले हल आउ ओकर किरण झोपड़ी के
मट्टी के फर्श पर खेलवाड़ कर रहले हल  अचानक फर्श के आर-पार चाँदनी के
चमकीला पट्टी से होके एगो छाया गुजरलइ हम जरी सुन उठके खिड़की से तकलिअइ -
कोय तो दोसरा तुरी एकरा से होके भागके गेलइ आउ भगमान जाने काहाँ गुम हो
गेलइ  हम सोच नयँ सकलिअइ कि ई जीव खड़ी ढलान से दौड़के समुद्र के किनारा पर
चल गेले होत लेकिन ओकरा आउ कहीं जाय के जगह नयँ हलइ  हम उठ खड़ी होलिअइ
बिश्मेत देह पर डललिअइ खंजर के बेल्ट लपटलिअइ आउ चुपचाप झोपड़ी से निकस
गेलिअइ अन्हरा लड़कावा हमरा दने आ रहले हल  हम छरदेवाली भिर नुक गेलिअइ
आउ ऊ विश्वासपूर्वक लेकिन सवधानी के साथ डेग भरते हमरा सामने से गुजर गेलइ
 अपन कँखिया से दाबले ऊ कइसनो बंडल लेले हलइ आउ घाट दने मुड़के सकेत आउ
ढालू पगडंडी से उतरे लगलइ  ऊ दिन गोंग लोग चिल्लइतइ आउ अन्हरन देखतइ
[३] हम सोचलिअइ आउ ओकर पीछू-पीछू एतना अंतर रखते गेलिअइ कि ऊ हमर आँख से
ओझल नयँ होबइ एहे दौरान चान बादर से ढँकाय लगलइ आउ समुद्र पर कुहरा छाय
लगलइ मोसकिल से ओकरा से होके नगीच के जहाज के दुंबाल #### पर के बत्ती
के रोशनी देखाय दे हलइ समुद्र तट भिर गोलाश्म #### पर लहर के फेन
चमक रहले हल आउ पल-पल ओकरा (अर्थात् तट के) डुबावे के धमकी दे रहले हल 
मोसकिल से हम निच्चे उतरते सीधा खड़ी ढलान पर चुपके-चोरी रस्ता धइले
गेलिअइ आउ अइकी देखऽ हिअइ - अन्हरा जरी रुक गेलइ फेनु निच्चे दहिना दने
मुड़लइ ऊ पानी के एतना नगीच जा रहले हल कि लगलइ अभिए लहर ओकरा पकड़ लेतइ
आउ दूर समुद्र में ले जइतइ लेकिन जेतना आत्मविश्वास से ऊ एक पत्थर से
दोसरा पत्थर पर अपन कदम रख रहले हल आउ गड्ढा से खुद के बचाव कर रहले हल ई
बात साफ हलइ कि ई ओकर पहिले तुरी के यात्रा नयँ हलइ  आखिरकार ऊ रुक गेलइ
जइसे कि ऊ कोय चीज के अकान रहले हल जमीन पर बैठ गेलइ आउ बंडल के अपन बगल
में रख लेलकइ  तट पर के एगो आगू मुँहें निकसल #### चट्टान के पीछू
नुकके हम ओकर हलचल पर नजर रखले हलिअइ  कुछ मिनट के बाद सामने वला तरफ से
एगो उज्जर आकृति दृष्टिगोचर होलइ ऊ अन्हरा भिर अइलइ आउ ओकरा बिजुन बैठ
गेलइ  बीच-बीच में हावा ओकन्हीं के बातचीत के हमरा दने लइलकइ की सूरदास
 एगो औरतानी अवाज कहलकइ आँधी जोरदार हउ  यान्को नयँ अइतउ यान्को
आँधी से नयँ डरऽ हइ ऊ जवाब देलकइ कुहरा गहराल जा हइ उदास भाव से फेर
से औरतानी अवाज एतराज कइलकइ कुहरा में तो आउ असानी से गश्ती जहाज के
सामने से बचके निकसल जा सकऽ हइ जवाब हलइ आउ अगर ऊ डूब जाय तो त एकरा
से की होलइ  एतवार के तोरा चर्च (गिरजाघर) बिन नावा रिबन के जाय पड़तउ
एकर बाद सन्नाटा पसर गेलइ हमरा लेकिन एक बात के अचंभा होलइ - अन्हरा
हमरा साथ यूक्रेनियन उपभाषा में बात कइलके हल लेकिन अभी अपन बात शुद्ध
रूसी में कर रहले हल देखऽ हीं हम सही हकिअउ हथेली पर प्रहार करते
अन्हरा फेर कहलकइ यान्को न तो समुद्र से डरऽ हइ न हावा से न कुहरा से
न तट प्रहरी से ई पानी नयँ छपाका मार रहले ह - ई ओकर लमका चप्पू #### हइ
औरतिया उछलके खड़ी हो गेलइ आउ बेचैनी के साथ दूर में एकटक देखे लगलइ तूँ
बड़बड़ा रहलँऽ हँ सूरदास ऊ कहलकइ हमरा तो कोय नयँ देखाय देब करऽ हके
हम स्वीकार करऽ हिअइ कि दूर समुद्र में हम एगो नाव से मिलता-जुलता
कुच्छो देखे के केतनो प्रयास कइलिअइ लेकिन हम सफल नयँ होलिअइ  अइसीं दस
मिनट गुजर गेलइ आउ अइकी लहर के पहाड़ के बीच एगो करिया बिन्दु नजर में
अइलइ ऊ कभी बड़गर हो जाय त कभी छोटगर  धीरे-धीरे लहर के शीर्ष पर उठते
आउ तेजी से ओकरा से निच्चे उतरते एगो नाय तट के नगीच आ रहले हल  ई पैराक
(नाविक) साहसी हलइ जे अइसन रात में बीस विर्स्ता लम्मा #### के पार करे के फैसला कइलके हल आउ ऊ कारण भी महत्त्वपूर्ण होवे के
चाही जे ओकरा अइसन काम करे लगी प्रेरित कइलके हल  अइसे सोचते
अनिच्छापूर्वक धड़धड़इते दिल के साथ हम ऊ अभागल नाय दने तक रहलिए हल लेकिन
ऊ बत्तख नियन डूबकी मारइ आउ फेर चप्पू से तेजी से मानूँ डैना नियन
फड़फड़इते फेन के छपाका के बीच से गर्त्त #### #### में से उपरे उछल
जाय आउ अइकी हम सोचलिअइ कि ऊ नाय तट पर धड़ाम से पटकइतइ आउ चकनाचूर हो
जइतइ लेकिन ऊ कुशलतापूर्वक बगल में मुड़ गेलइ आउ उछलके एगो छोटकुन्ना #### में सुरक्षित पहुँच गेलइ  ओकरा में से भेड़ के खाल के तातार टोपी
में एगो मध्यम कद के अदमी निकसलइ ऊ हाथ लहरइलकइ आउ ओकन्हीं तीनों मिलके
नइया से कुछ तो उतारे लगलइ माल ओकरा में एतना जादे हलइ कि हमरा अभियो तक
नयँ समझ में आवऽ हइ कि ऊ नइया कइसे नयँ डुबलइ  हरेक कोय कन्हा पर एक-एक
बंडल लेके ओकन्हीं तट के किनारे-किनारे चल गेलइ आउ जल्दीए हमर आँख से ओझल
हो गेते गेलइ  घर लौटना जरूरी हलइ लेकिन हम स्वीकार करऽ हिअइ कि ई सब
विचित्रता से हम चिंतित हो गेलिअइ आउ कइसूँ सुबह के इंतजार कइलिअइ  हमर
कज़ाक बहुत अचंभित होलइ जब जगला पर हमरा बिलकुल सज-धज के तैयार देखलकइ
लेकिन हम ओकरा कारण नयँ बतइलिअइ  कुछ देर तक खिड़की से खुशी से देखते
रहलिअइ - बिखरल छिटपुट बादर वला नीला आकाश के दूर के क्रिमिया के समुद्री
तट के जे बैंगनी रंग के धारी नियन पसरल हइ आउ जे एगो खड़ी चट्टान में अंत
होवऽ हइ जेकर चोटी पर प्रकाश-स्तंभ #### के उज्जर मीनार हइ आउ
फेर कमांडेंट से गेलेन्जिक जाय खातिर रवाना होवे के समय पुच्छे लगी
फ़नागोरिया किला जाय लगी रवाना हो गेलिअइ  लेकिन अफसोस कमांडेंट हमरा
कुच्छो निश्चयपूर्वक नयँ बता पइलका  बंदरगाह में खड़ी सब्भे जहाज या तो तट
के गश्ती लगावे वला चाहे व्यापारी जहाज हलइ जेकरा में अभियो तक माल लादे
के काम शुरू नयँ कइल गेले हल  शायद तीन-चार दिन में डाक-जहाज अइतइ
कमांडेंट बतइलका आउ तब हमन्हीं देखबइ  हम उदास आउ गोसाल घर वापिस
अइलिअइ  दरवजवा भिर भयभीत चेहरा के साथ हमर कज़ाक हमरा से मिललइहियाँ के
माहौल खराब हइ महामहिम  ऊ हमरा से कहलकइ हाँ भाय भगमाने जाने कब
हमन्हीं हियाँ से निकस पइबइ  अब तो ऊ आउ चिंतित देखाय देलकइ आउ हमरा दने
झुकके फुसफुसाहट के साथ बोललइ - हियाँ के माहौल गंदा हइ  आझ हम काला
समुद्र वला हवलदार से मिललिए हल ऊ हमर परिचित हइ - परसाल हमन्हीं के पलटन
में हलइ जइसीं हम कहलिअइ हमन्हीं काहाँ ठहरलिए ह कि ऊ हमरा बतइलकइ –
‘भाय हियाँ के माहौल खराब हको लोग निम्मन नयँ हको  ’ आउ वास्तव में
ई कइसन आन्हर हइ  सगरो अकेल्ले जा हइ बजार पावरोटी लावे लगी आउ पानी
लावे लगी  ई साफ हइ कि हियाँ परी ई सब चीज के लोग के अभ्यास हो गेले ह
त एकरा से की होलइ  कम से कम मकान मालकिन अइले हल आझ जब अपने नयँ
हलथिन त बुढ़िया अपन बेटिया के साथ अइले हल कइसन बेटी  ओकरा तो कोय
बेटी नयँ हइ भगमान जाने कि ऊ केऽ हइ अगर ऊ ओकर बेटी नयँ हइ अइकी ऊ
बुढ़िया अभी अपन झोपड़ी में बैठल हइ हम झोपड़ी के अंदर गेलिअइ  चूल्हा
जलाके पूरा गरम कइल हलइ आउ ओकरा में दुपहर के भोजन बन रहले हल जे गरीब
लोग खातिर काफी शानदार हलइ  बुढ़िया हमर सब्भे सवाल के एक्के जवाब देलकइ
कि ऊ बहिर हइ ओकरा सुनाय नयँ दे हइ  ओकरा साथ की कइल जा सकऽ हलइ  हम
अन्हरा दने मुड़लिअइ जे चूल्हा भिर बैठल हलइ आउ अगिया में सुक्खल टहनी के
आँच देब करऽ हलइ  त आन्हर शैतान ओकर कान पकड़के हम कहलिअइ बोल बंडल
लेके तूँ रात में काहाँ घुम रहलहीं हल ऐं  अचानक हमर अन्हरा कन्ने लगलइ
चिल्लाय लगलइ आह-ओह करे लगलइ - हम काहाँ गेलिए हल   कहूँ नयँ गेलिए
हल  बंडल के साथ  कइसन बंडल बुढ़िया अबरी सुन लेलकइ आउ बड़बड़ाय लगलइ -
अइकी कइसन-कइसन बात सोचते जा हका आउ ओहो एगो अपंग पर  काहे लगी ओकरा
अपने परेशान कर रहलथिन हँ  ऊ अपने के की कइलके ह  ई बात से हमर जी उकता
गेल आउ ई पहेली के कुंजी ढूँढ़े लगी दृढ़ निश्चय करके हम बाहर निकस गेलूँ #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### अनूदित साहित्य सूची पिछला #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### रूसी उपन्यास – “आझकल के हीरो”भाग-१३
पिचोरिन के डायरी प्रस्तावनाहाल में हमरा मालूम होलइ कि पिचोरिन फारस से
वापिस आते बखत मर गेलइ  ई समाचार से हमरा बहुत खुशी होलइ - ई समाचार हमरा
ई सब नोट के प्रकाशित करे के अधिकार देलकइ आउ दोसर के रचना पर हम अपन नाम
देवे खातिर ई घटना के फयदा उठइलिअइ  भगमान करे पाठक लोग हमरा अइसन
निर्दोष जालसाजी लगी दंडित नयँ करते जइता  अब हमरा कुछ कारण बतावे के
चाही जे हमरा एगो अइसन अदमी के प्रेमप्रकरण के रहस्य के लोग के सामने
उजागर करे लगी प्रेरित कइलकइ जेकरा हम कभी नयँ जानऽ हलिअइ  अगर हम ओकर
दोस्त होतिए हल त ई बात के ठीक समझल जा सकऽ हलइ - सच्चा दोस्त के
विश्वासघाती धृष्टता हरेक कोय समझ सकऽ हइ लेकिन हम ओकरा अपन जिनगी में
खाली एक्के तुरी राजमार्ग #### पर देखलिए हल परिणामस्वरूप ओकरा
प्रति ऊ अनिर्वचनीय #### घृणा नयँ कर सकऽ हिअइ जे मित्रता के आड़
में ओकर सिर पे ताना परामर्श व्यंग्य आउ तरस के बौछार करे लगी प्रिय
पदार्थ #### #### के खाली मौत चाहे विपत्ति के प्रतीक्षा करऽ हइ  ई
सब नोट के दोबारा पढ़ते बखत हम ओकर निष्कपटता से आश्वस्त हो गेलिअइ जे एतना
निर्ममता से अपन खुद के दुर्बलता आउ दोष के उजागर कइलकइ  एगो अदमी के
आत्मा के इतिहास चाहे ई सबसे क्षुद्र आत्मा के काहे नयँ होवइ एगो राष्ट्र
के इतिहास से मोसकिल से कम रोचक आउ कम उपयोगी होवऽ हइ विशेष करके जब ऊ खुद
के ऊपर एगो परिपक्व मस्तिष्क के प्रेक्षण के परिणाम रहइ आउ जब एकरा
सहानुभूति चाहे आश्चर्य उत्पन्न करे के बिन कोय अहंकारी कामना से लिक्खल
होवइ  रूसो के पाप स्वीकारोक्ति [१] में भी एगो दोष #### हइ कि ऊ
एकरा अपन मित्र सब के पढ़के सुनइलका हल  ई तरह जे डायरी हमरा संयोग से मिल
गेलइ खाली एकर उपयोग के इच्छा हमरा एकर कुछ अंश प्रकाशित करे लगी बाध्य
कइलकइ  हलाँकि हम सब्भे व्यक्तिगत नाम बदल देलिए ह लेकिन ऊ लोग जेकर
वर्णन एकरा में हइ संभवतः खुद के पछान जइते जइतइ आउ शायद ओकन्हीं ऊ सब
हरक्कत के स्पष्टीकरण पा लेते जइतइ जेकरा में अभी तक ओकन्हीं ऊ व्यक्ति के
दोषी ठहरइते रहलइ जेकरा अब से आगू ई संसार से कुच्छो लेना-देना नयँ हइ -
हमन्हीं लगभग हमेशे माफ कर देते जा हिअइ ओकरा जेकरा हमन्हीं समझऽ हिअइ ई
पुस्तक में हम खाली ओहे अंश शामिल कइलिए ह जे पिचोरिन के काकेशिया में
ठहराव से संबंधित हइ हमर हाथ में एगो मोटगर नोट भी हकइ जेकरा में ऊ अपन
पूरा जिनगी के बारे बतावऽ हइ  कभी एहो संसार के सामने फैसला खातिर प्रकट
होतइ लेकिन अभी कइएक महत्त्वपूर्ण कारण से ई जिम्मेवारी के खुद पर लेवे के
साहस नयँ कर सकऽ हिअइ शायद कुछ पाठक पिचोरिन के चरित्र के बारे हमर विचार
जाने लगी चाहता  हमर उत्तर हइ - ई पुस्तक के शीर्षक  लेकिन ई तो कटु
व्यंग्य हइ  उनकन्हीं कहते जइता  हमरा मलूम नयँ  #### 0 #### #### #### #### #### /* #### #### */ #### #### #### #### #### #### #### #### #### #### #### #### #### #### #### #### अनूदित साहित्य सूची पिछला #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### रूसी उपन्यास – “आझकल के हीरो”भाग-१२
माक्सीम माक्सीमिच - अध्याय-२ऊ मध्यम कद के हलइ ओकर सुडौल पतरगर कम्मर आउ
चौड़गर कन्हा मजबूत काठी के सबूत दे हलइ जे यायावरीय (खानाबदोश) जिनगी आउ
जलवायु में परिवर्तन के सब प्रकार के दुख-तकलीफ सहन करे में सक्षम हलइ जे
न तो राजधानी के लंपट जिनगी से आउ न आत्मिक झंझावात से प्रभावित हलइ ओकर
धूल-धूसरित मखमली कोट जेकरा में खाली निचला दुन्नु बोताम लगल हलइ चकाचौंध
करे वला शुभ्र छालटी #### के साफ-साफ देखे के अनुमति दे रहले हल जे
(छालटी) एगो अभिजात व्यक्ति #### के स्वभाव के प्रकट करऽ हलइ ओकर
धूल-धूसरित दस्ताना लगऽ हलइ कि ओकर छोटगर कुलीन #### हाथ लगी
जान-बूझके बनावल गेले हल आउ जब एक दस्ताना घींचके निकसलकइ त हमरा ओकर
उज्जर पतरगर अँगुरी देखके अचंभा होलइ  ओकर चाल बेपरवाह आउ आलसी हलइ लेकिन
हम नोटिस कइलिअइ कि ऊ अपन हाथ नयँ झुलावऽ हलइ - जे ओकर चरित्र के एक
प्रकार के रहस्यता के पक्का लक्षण हलइ  लेकिन ई सब हमर व्यक्तिगत विचार
हइ जे हमर प्रेक्षण #### पर आधारित हइ आउ हम ई बिलकुल नयँ चाहऽ
हिअइ कि अपने आँख मूनके ई सब पर विश्वास करथिन  जब ऊ बेंच पर बैठऽ हलइ त
ओकर सीधगर काठी वक्र हो जा हलइ मानूँ ओकर रीढ़ में एक्को हड्डी नयँ हलइ
ओकर समुच्चे देह के मुद्रा #### स्नायविक दुर्बलता #### #### करऽ हलइ - ऊ अइसे बैठऽ हलइ जइसे एगो तीस साल के बलज़ाक [१] इश्कबाज
(नखरेबाज) औरत थका देवे वला बॉल नृत्य के बाद अपन रोमिल #### आराम कुरसी
पर बैठऽ हइ  ऊ तेइस साल से जादे उमर के नयँ होतइ अइसन ओकर चेहरा पर पहिला
नजर में देखके हम कह सकऽ हलिअइ हलाँकि बाद में ओकरा तीस साल के उमर के कहे
लगी तैयार हलिअइ  ओकर मुसकान में कुछ तो बचकाना हलइ  ओकर त्वचा में एक
प्रकार के महिला के कोमलता हलइ प्राकृतिक रूप से घुंघराला सुंदर बाल
सजीवता से ओकर पीयर उत्कृष्ट निरार के चित्रित करऽ हलइ जेकरा पर खाली देर
तक के प्रेक्षण ही एक दोसरा के काटते झुर्री के निशान नोटिस कइल जा सकऽ
हलइ आउ जे शायद गोस्सा चाहे मानसिक बेचैनी के क्षण में स्पष्ट रूप से
दृष्टिगोचर होवऽ हलइ  ओकर केश भूरा (सुनहरा) रंग के बावजूद ओकर मोंछ आउ
भौं करिया हलइ - व्यक्ति के नसल के एगो लक्षण हइ ठीक ओइसीं जइसे कि उज्जर
रंग के घोड़ा के करिया अयाल आउ करिया पूँछ  रूपचित्र #### पूरा करे
खातिर हम कहबइ कि ओकर नाक कुछ उपरे दने उट्ठल हलइ दाँत में चकाचौंध करे
वला शुभ्रता आउ भूरा रंग के आँख आँख के बारे हमरा आउ कुछ शब्द कहे के चाही
 पहिला ओकर आँख नयँ हँस्सऽ हलइ जब ऊ हँस्सऽ हलइ  - अपने के कुछ लोग में
अइसन विचित्रता देखे के अवसर नयँ मिलले ह   ई लक्षण हइ - या तो दुष्ट
प्रकृति के चाहे गहरा स्थायी उदासी के  ओकर अर्धनिमीलित पिपनी के पीछू से
ओकर आँख एक प्रकार के स्फुरदीपी #### चमक के साथ चमकऽ हलइ अगर
ई तरह से एकरा अभिव्यक्त कइल जा सकइ  ई (चमक) आत्मिक उष्णता चाहे सहज
कल्पना के प्रतिबिंब (झलक) नयँ हलइ - ई चमक हलइ चिकना इस्पात के चमक नियन
चकाचौंध करे वला लेकिन शीतल ओकर दृष्टि - चंचल लेकिन सूक्ष्मदर्शी आउ
गंभीर धृष्ट प्रश्न के अप्रिय छाप छोड़ऽ हलइ आउ ढीठ प्रतीत हो सकऽ हलइ अगर
ओतना भावशून्यतापूर्वक शांत नयँ होते हल  ई सब टिप्पणी हमर मस्तिष्क में
अइलइ शायद ई कारण से कि हम ओकर जिनगी के कुछ विवरण पहिलहीं से जानऽ
हलिअइ आउ शायद ओकर आकृति दोसरा केकरो पर बिलकुल अलगहीं छाप छोड़ते हल
लेकिन चूँकि ओकरा बारे अपने हमरा छोड़के आउ दोसरा केकरो से नयँ सुन पइथिन त
चाहथिन चाहे नयँ चाहथिन अपने के ई चित्रण पर संतुष्ट होहीं पड़तइ  उपसंहार
के रूप में हम कहबइ कि सामान्य तौर पर ऊ बहुत सुंदर हलइ आउ ओकरा पास ओइसन
मौलिक चेहरा-मोहरा #### #### #### में से एक हलइ जे उच्च
वर्ग के महिला सब के विशेष करके पसीन पड़ऽ हइघोड़वन जोतल हलइ दुगा [२] के
निच्चे बीच-बीच में घंटी टनटना हलइ आउ नौकर दू तुरी पिचोरिन के पास आके
बता चुकले हल कि सब कुछ तैयार हइ लेकिन माक्सीम माक्सीमिच के अभियो पता
नयँ हलइ  भाग्यवश पिचोरिन विचारमग्न हलइ काकेशिया (पर्वत) के नीला दँतगर
शिखर पर दृष्टि कइले हलइ आउ शायद ऊ आगू के यात्रा पर निकस जाय के कोय
जल्दी में नयँ हलइ  हम ओकरा भिर गेलिअइ  अगर अपने कुछ देर इंतजार करे
लगी चाहथिन हम कहलिअइ त अपने के एगो पुरनका दोस्त से मिल्ले के खुशी
प्राप्त होतइ ओह हाँ  तेजी से ऊ जवाब देलकइ हमरा कल्हे बतावल
गेले हल - लेकिन ऊ काहाँ हथिन  हम चौक दने नजर डललिअइ आउ देखलिअइ कि
माक्सीम माक्सीमिच अपन पूरा जोर लगाके दौड़ल आ रहला ह  कुछ मिनट के बाद ऊ
हमन्हीं भिर पहुँच गेला ऊ मोसकिल से साँस ले रहला हल उनकर चेहरा से पसेना
चू रहले हल उनकर उज्जर केश के गीलगर लट जे टोपी के निच्चे से बाहर निकसल
हलइ उनकर निरार पर चिपकल हलइ उनकर टेहुना थरथरा रहले हल  ऊ अपन बाँह
पिचोरिन के गला में डालहीं वला हला लेकिन काफी भावशून्य होके हलाँकि
स्वागतपूर्ण मुसकान के साथ उनका दने अपन हाथ बढ़इलकइ  स्टाफ-कप्तान तो पल
भर लगी स्तंभित रह गेला लेकिन फेर उत्सुकतापूर्वक दुन्नु हाथ से ओकर हाथ
पकड़ लेलका - ऊ अभियो तक बोल नयँ पइलका  हमरा केतना खुशी होलइ प्रिय
माक्सीम माक्सीमिच  अच्छऽ अपने कइसन हथिन  पिचोरिन कहलकइ आउ  तूँ
  आउ अपने  बुजुर्ग अपन आँख में लोर के साथ बड़बड़इला  - केतना साल
 केतना दिन  लेकिन ई काहाँ के यात्रा  फारस जा रहलिए ह - आउ
आगू की वास्तव में अभिए   लेकिन कुछ देर तो ठहर जाथिन प्रिय 
 की वास्तव में अभिए विदा हो जइते जइबइ   केतना दिन से हमन्हीं के
भेंट नयँ होलइ हमरा समय हो गेलइ माक्सीम माक्सीमिच - जवाब हलइ हे
भगमान हे भगमान  एतना जल्दी-जल्दी काहाँ जाब करऽ हथिन   हमरा केतना
सारा अपने से कहे के हइ  केतना सारा पुच्छे के हइ  की हाल-चाल हइ 
रिटायर हो गेलथिन की   कइसन हथिन   अब तक की कर रहलथिन हल 
ऊब रहलूँ हल  मुसकइते पिचोरिन जवाब देलकइ आउ किला में हमन्हीं के
रहन-सहन के आद आवऽ हलइ  शिकार लगी एगो केतना निम्मन देश हलइ   अपने तो
एगो शौकीन शिकारी के रूप में शूटिंग करऽ हलथिन  आउ बेला  पिचोरिन
के चेहरा लगभग पीयर पड़ गेलइ आउ ऊ अपन मुँह मोड़ लेलकइ हाँ आद हइ  ऊ
कहलकइ आउ लगभग तुरतम्मे विवश होके उबासी लेलकइ माक्सीम माक्सीमिच अपना
साथ आउ लगभग दू घंटा रहे लगी ओकरा मनावे लगला  हमन्हीं निम्मन से दुपहर
के खाना खइते जइबइ ऊ बोलला हमरा पास दूगो तीतर हइ आउ हियाँ काख़ेतिन
शराब उत्तम होवऽ हइ  जाहिर हइ ऊ नयँ जे जॉर्जिया में होवऽ हइ बल्कि
आउ बेहतर किसिम के  हमन्हीं कुछ देर बात करते जइबइ  अपने हमरा अपन
पितिरबुर्ग के जिनगी के बारे बतइथिन  ठीक हइ न असल में हमरा कुच्छो
नयँ बतावे लायक हइ प्रिय माक्सीम माक्सीमिच  लेकिन अलविदा हमरा जाय के
अब समय हो गेले ह  हम जल्दी में हिअइ  हमरा नयँ भुलइलथिन एकरा लगी
धन्यवाद  उनकर हाथ पकड़के ऊ आगू बोललइ  बुजुर्ग के त्योरी चढ़ गेलइ 
ऊ दुखी आउ क्रुद्ध हो गेला हलाँकि ई भाव के ऊ छिपावे के प्रयास कइलका
भूल गेलिअइ  ऊ बड़बड़इला हम तो कुच्छो नयँ भुलइलिअइ  खैर खुदा
हाफ़िज़   लेकिन हम तो अपने के साथ ई तरह से भेंटे के प्रत्याशा नयँ
कइलिए हल अच्छऽ बस बस  पिचोरिन उनका दोस्ताना ढंग से गले लिपटके
कहलकइ  की वास्तव में ओहे नयँ हिअइ   की कइल जाय   हरेक के अपन
रस्ता होवऽ हइ  फेर मिल्ले के मौका मिलतइ कि नयँ - भगमाने जानऽ हका 
 एतना कहते ऊ कल्यास्का में चढ़ चुकले हल आउ कोचवान लगाम सम्हारे
लगलइ ठहर ठहर  कल्यास्का के दरवाजा पकड़के अचानक माक्सीम माक्सीमिच
चिल्लइला एक बात तो हम बिलकुल भुलिए गेलिअइ  हमरा पास अपने के
कागज-पत्तर रह गेले ह ग्रिगोरी अलिक्सांद्रविच  हम ऊ सब के अपन साथ
ढोले बुलऽ हिअइ  सोचऽ हलिअइ कि अपने जॉर्जिया में मिलथिन लेकिन अइकी
काहाँ भगमान हमन्हीं के मिलइलथिन  हम ऊ सब के की करिअइ  जइसन अपने
के मर्जी  पिचोरिन जवाब देलकइ  अलविदा  त अपने फारस चललथिन  
लेकिन कब लौटथिन   माक्सीम माक्सीमिच पीछू से चिल्लइला कल्यास्का
दूर जा चुकले हल लेकिन पिचोरिन हाथ से इशारा कइलकइ जेकर मतलब कुछ अइसन
निकासल जा सकऽ हलइ - ई संभव नयँ  लेकिन आखिर काहे लगी  घंटी के अवाज
आउ कंकड़ीला रस्ता पर से चक्का के खड़खड़ कब के सुनाय देना बन हो चुकले हल -
लेकिन बेचारा बुजुर्ग (बुढ़उ) गहरा विचार में मग्न अभियो तक ओज्जे परी खड़ी
हला  हाँ भावशून्य मुद्रा बनावे के प्रयास करते आखिरकार ऊ कहलका
हलाँकि झुंझलाहट के लोर उनकर पिपनी पर बीच-बीच में कौंधऽ हलइ वास्तव में
हमन्हीं मित्र हलिअइ - लेकिन वर्तमान शताब्दी में मित्र के की महत्त्व हइ 
 हमरा से ओरा की मतलब हइ  हम धनगर नयँ हिअइ कोय रैंक (बड़गर ओहदा) वला
नयँ हिअइ आउ उमर के हिसाब से हमर ओकरा साथ कोय जोड़ी नयँ हइ  देखऽ
जइसीं ऊ फेर से पितिरबुर्ग होके अइलइ ऊ कइसन छैला बन चुकल ह  कइसन
कल्यास्का (घोड़ागाड़ी) हइ   केतना लगेज (सर-समान) हइ   ई सब शब्द
व्यंग्य भरल मुसकान से उनकर मुख से निकसले हल  बताथिन हमरा दने मुड़के ऊ
बात जारी रखलका त अपने एकरा बारे की सोचऽ हथिन  अच्छऽ कउन भूत ओकरा
फारस लेले जाब करऽ हइ   हास्यास्पद हइ वास्तव में हास्यास्पद हइ 
 हाँ हम हमेशे जानऽ हलिअइ कि ऊ सिरफिरा अदमी हइ जेकरा पर कभी विश्वास
करे के नयँ  आउ सच में खेद हइ कि ओकर अंत बुरा होतइ  हाँ आउ
कुच्छो दोसर तरह नयँ   हम हमेशे बोलऽ हलिअइ कि जे अपन पुरनका दोस्त
लोग के भूल जा हइ ओकर कभी भला नयँ होवऽ हइ   एतना बोलला के बाद अपन
बेचैनी छिपावे खातिर ऊ मुड़ गेला प्रांगण में अपन गाड़ी भिर चहलकदमी करे
खातिर रवाना हो गेला ई देखइते मानूँ ऊ चक्का के जाँच कर रहला ह तखने
उनकर आँख में मिनट-मिनट लोर भर जा हलइ  माक्सीम माक्सीमिच उनका भिर
जाके हम कहलिअइ पिचोरिन अपने के पास कइसन कागज छोड़लकइ भगमाने जानऽ
हथिन  कइसनो नोट हइ अपने एकरा की करथिन की करबइ  एकरा से कारतूस
बनावे के औडर दे देबइ  त बेहतर होतइ कि ई सब हमरा दे देथिन ऊ हमरा दने
अचरज से देखलका कुछ तो अपन दाँत के बीच से बड़बड़इला आउ सूटकेस में कुछ तो
टटोलके देखे लगला अइकी ऊ एगो नोटबुक निकसलका आउ नफरत के साथ जमीन पर ओकरा
फेंक देलका बाद में दोसरा तेसरा आउ दसमा के ओहे हाल होलइ - उनकर झुंझलाहट
में कुछ तो बचकाना हलइ हमरा ई हास्यास्पद आउ खेदजनक लगलइ अइकी एहे सब
हकइ ऊ ऊ बोलला अपने के ई सब मिल गेलइ एकरा लगी बधाई आउ एकरा जे
कुछ चाहिअइ कर सकऽ हिअइ चाहथिन त अखबार में प्रकाशित कर देथिन  हमरा
एकरा से की मतलब   की वास्तव में हम ओकर कोय दोस्त हिअइ   कि कोय
रिश्तेदार  ई सच हइ कि हमन्हीं लम्मा समय तक दुन्नु एक्के साथ रहलिअइ 
आउ की अइसन कमती लोग हइ जेकरा साथ हम रहलिअइ  हम कागज धर लेलिअइ आउ
तुरतम्मे हुआँ से हटा लेलिअइ ई भय से कि कहीं स्टाफ-कप्तान पछतावा नयँ
करे लगथिन  जल्दीए हमन्हीं के बतावल गेलइ कि एक घंटा के बाद ओकाज़िया
रवाना हो जइतइ हम घोड़ा के जोते लगी औडर दे देलिअइ  स्टाफ-कप्तान कमरा में
ऊ बखत घुसलथिन जब हम टोपी पहन चुकलिए हल ऊ शायद यात्रा करे लगी तैयारी
नयँ कइलथिन हल उनकर चेहरा पर अस्वाभाविक शांत भाव हलइ आउ अपने माक्सीम
माक्सीमिच वास्तव में नयँ आ रहलथिन हँ जी नयँ आउ काहे हमरा अभियो
कमांडेंट से मोलकात नयँ होलइ आउ हमरा उनका कुछ सरकारी समान सौंपे के हइ
लेकिन अपने तो उनका हीं जाके अइलथिन न निस्संदेह होके अइलिअइ ऊ
असमंजस में पड़ते बोललथिन लेकिन ऊ घर पर नयँ हलथिन  आउ हम इंतजार नयँ
कइलिअइ हम उनकर बात समझ गेलिअइ - बेचारे बुढ़उ जनम से पहिले तुरी शायद
अगर कार्यालयीन भाषा में कहल जाय त अपन व्यक्तिगत आवश्यकता खातिर सरकारी
सेवा के काम के छोड़ देलका हल - आउ उनका कइसन पारितोषिक मिलले हल  बहुत
खराब लगऽ हइ हम उनका कहलिअइ बहुत खराब लगऽ हइ माक्सीम माक्सीमिच कि
हमन्हीं के एतना जल्दी अलगे होवे पड़ रहले ह काहाँ हमन्हीं अशिक्षित
बुढ़वन के अपने सब के पीछू दौड़े के चाही   अपने सब नौजवान फैशनदार
अभिमानी लोग - जब तक हियाँ चिर्केस गोली सनसना हइ तब तक अपने सब
एद्धिर-ओद्धिर होथिन  लेकिन बाद में भेंट होतइ त हमन्हीं लोग से हथवो
मिलावे में शरमइथिन हम तो अइसन झिड़की (ताना) खाय के लायक नयँ हिअइ
माक्सीम माक्सीमिच ओह हम तो बात के माने कह रहलिए ह - लेकिन हम अपने के
हरेक तरह के खुशी आउ शुभ यात्रा के कामना करऽ हिअइ हमन्हीं के विदाई काफी
शुष्क हलइ  उदार माक्सीम माक्सीमिच जिद्दी झगड़ालू स्टाफ-कप्तान बन गेलथिन
हल आउ कउन कारण से  ई कारण से कि पिचोरिन अन्यमनस्कता चाहे आउ कोय कारण
से उनका सामने अपन हाथ बढ़इलके हल जबकि ऊ ओकरा गले से लगावे लगी चाहऽ हलथिन
 देखे में तब खराब लगऽ हइ जब कोय युवक अपन बेहतर आशा आउ सपना खो दे हइ
जब ओकरा सामने गुलाबी नकाब झटाक से खुल्लऽ हइ जेकरा से ऊ मानवीय कर्म आउ
भावना के देखलके हल हलाँकि ई आशा रहऽ हइ कि ऊ अपन पुरनका भ्रांत धारणा के
नवीन धारणा में बदल लेतइ जे कइसूँ कम क्षणिक नयँ होवऽ हइ लेकिन तइयो कम
मधुर नयँ रहऽ हइ  लेकिन माक्सीम माक्सीमिच के उमर के लोग कउची से
अदला-बदली करता  जाने-अनजाने हृदय कठोर हो जा हइ आउ आत्मा अपने आप के बन
कर ले हइ हम अकेल्ले प्रस्थान कर गेलिअइ  #### 0 #### #### #### #### #### /* #### #### */ #### #### #### #### #### #### #### #### #### #### #### #### #### #### #### #### अनूदित साहित्य सूची पिछला #### #### 0 #### #### #### #### #### #### #### } /* #### */ #### #### #### #### #### #### #### #### #### #### #### #### #### #### मगही में
द्वित्व [१]लेखक - नारायण प्रसादजब कोय अतिथि के स्वागत कइल जा हइ त उनका
मेजबान घर में प्रवेश करे खातिर आना क्रिया के दू तुरी प्रयोग करके
आथिन आथिन  (हिन्दी में 'आइए आइए ' तमिल में 'वांगऽ वांगऽ ') जइसन
द्वित्व शब्द के व्यवहार करऽ हइ  भारत के कउनो भाषा-भाषी अतिथि के स्वागत
करते बखत आथिन जइसन एक्के शब्द के व्यवहार नञ् करऽ हइ  स्वागत खातिर
एक्के शब्द के प्रयोग कइल गेला पर हो सकऽ हइ कि अतिथि बुरा मान जाय कि
हम्मर वास्तव में स्वागत नञ् कइल गेल (शंकरनारायणन् २00२)  आंशिक या पूर्ण
द्वित्व के प्रयोग पर प्राचीनतम उल्लेख पाणिनि के सुप्रसिद्ध संस्कृत
व्याकरण अष्टाध्यायी में पावल जा हइ (एकाचो द्वे प्रथमस्य ॥६११॥
सर्वस्य द्वे ॥८११॥)  वस्तुतः द्वित्व #### एगो अखिल भारतीय
तथ्य #### #### हइ जेकर दक्षिण एशियाई भाषिक #### #### में सुसंगति #### प्रदान करे वाला दर्जन भर
वैशिष्ट्य में से एक ठो के रूप में उल्लेख कइल जा हइ (आन्नी मौँतो २00९) 
द्वित्व के बारे में बहुत सारा अध्ययन कैल गेले ह आउ ई विषय पर लेख-पर-लेख
थीसिस-पर-थीसिस आउ किताब-पर-किताब लिक्खल जा रहले ह (उदाहरणार्थ - बूलोगा
रम्बै २00९ परिमलगंठम् २00८ बेर्नहार्ड हुर्श २00५ शंकरनारायणन् २00२
अन्विता ऐब्बी१९८0 १९९२)  जवाहरलाल नेहरू विश्वविद्यालय के भाषाविज्ञान
के प्रोफेसरअन्विता ऐब्बी दक्षिण एशिया के तेतीस आधुनिक भाषा के साथ-साथ
कइएक प्राचीन भाषा के बारे में ई विषय पर अप्पन शोध-ग्रन्थ लिखलथिन ह
(अन्विता ऐब्बी १९९२)  राजेन्द्र सिंह (२00५) पहले तुरी हिन्दी/ उर्दू में
द्वित्व प्रक्रिया लगी स्पष्ट रूप से रूपात्मक #### नियम के
लगभग सर्वांगपूर्ण सेट तैयार करके रूपविधान #### पर एगो विस्तृत
सैद्धान्तिक विश्लेषण प्रस्तुत कइलथिन ह (आन्नी मौँतो २00९) कउनो प्रकार
के शब्द के द्वित्व कइल जा सकऽ हइ खाली विभक्ति चिह्न (में से आदि) आउ
समुच्चय बोधक शब्द के छोड़के (केलॉग १९३८:४९२-४९७)  मगही भाषो में साधारणतः
हिन्दी जइसने द्वित्व के प्रयोग कइल जा हइ मगर मगही के प्रकृति के अनुसार
शब्द के रूप में थोड़ा-बहुत फेर-फार करे के जरूरत पड़ऽ हइ  जैसे - हिन्दी
में प्रयुक्त बैठे-बैठे के जगह पर मगही में बइठल-बइठल  ओहे से हिन्दी
सम्बन्धी लेख में प्रस्तुत उदाहरण के संक्षेप में उल्लेख कइला के बाद मगही
के एगो विशिष्ट प्रकार के द्वित्व के चर्चा कइल जइतइ जेकर प्रयोग हिन्दी
में नञ् पावल जा हइ  राजेन्द्र सिंह (२00५) के लेख में अनुच्छेद के अनुसार
चर्चा कइल उदाहरण -(२) आंशिक द्वित्व नरेन्द्र-वरेन्द्र भगवान-वगवान(३)
सम्पूर्ण द्वित्व #### नगर-नगर लाल-लाल चलते-चलते रो-रो कर तीन-तीन #### #### क्या-क्या #### घूमते-घूमते पीते-पीते #### #### जल्दी-जल्दी नीचे-नीचे  ऊपर-ऊपर(४) द्वित्व के सीमा के विस्तार #### धन-दौलत विवाह-शादी #### कम-ज्यादा ऊँचा-नीचा अमीर-गरीब #### मेज-कुर्सी चाय-पानीआन्नी मौँतो (२00९) के लेख में अनुच्छेदानुसार
चर्चा कइल द्वित्व के उदाहरण –१ सम्पूर्ण द्वित्व११ संज्ञा एवं
संख्या१११ प्रातिनिधिक व्यष्टिवाचक अर्थएक-एक११२ परिगणनात्मक प्रभाव:
एकवचन में संज्ञा या #### कहाँ-कहाँ #### #### बच्चा-बच्चा११३ बहुवचन संज्ञा महिलाएँ-महिलाएँ१२ क्रिया के
द्वित्व: प्रक्रिया के पुनरावृत्ति या निरन्तरताखाते-खाते सोये-सोये
टहल-टहल कर हँस-हँस कर चलते-चलते जाते-जाते धुल-धुल कर (फट जाना)
सुनते-सुनते (सुन-सुन कर) बैठे-बैठे रोते-रोते आ-आ कर होते-होते
करते-करते गिरते-गिरते१३ विशेषण के द्वित्व१३१ तीव्रता आउ उच्च
कोटिकाले-काले बाल बड़ी-बड़ी आँखें ठंढा-ठंढा कोक गरम-गरम चाय हरी-हरी
मुलायम घास नीला-नीला आकाश १३२ निम्न कोटि आउ क्षीणता नीला-नीला पानी
नीले-नीले पहाड़ पीले-पीले कागज पीला-पीला रंग पीला-पीला छिलका२ अनुकरण
संरचना२१-५ आदि व्यंजन के स्थान में 'व-' 'ओ-' के साथ द्वित्वशादी-वादी
चाय-वाय पढ़ना-वढ़ना आत्मा-वात्मा क्रान्ति-व्रान्ति प्रेम-व्रेम
पकौड़ा-वकौड़ा लड़की-वड़की पेन-वेन टाइम-वाइम नोटिस-वोटिस किस्मत-विस्मत
तलाक-वलाक घोड़ा-ओड़ा खाना-वाना सजा-वजा कर ताश-वाश लेकिन-वेकिन
नया-वया प्लेट लेखक-वेखक पंडित-वंडित रिसर्च-विसर्च ठंढ-वंढ
पार्टी-वार्टी सैंडविच-वैंडविच मोड़-वोड़ लेना पढ़-वढ़ लेना२६ अन्य अनुकरण
या अनुप्रास के साथ रचनादेख-दाख कर पूछ-पाछ कर कभी-कभार आस-पास आर-पार
भीड़-भाड़ बेच-बाच करअब मगही के एक ठो विशेष द्वित्व के चर्चा कइल जा रहले
ह  ई द्वित्व के प्रकृति समझे लगी निम्नलिखित उदाहरण पर ध्यान देल जाय -
कर-किताब चर-चपरासी जर-जमीन दर-दोकान बर-बेमारी मर-मैदान सर-समान
उपर्युक्त उदाहरण सब से ई स्पष्ट हइ कि द्वित्व के प्रथम अंश में दू अक्षर
होवऽ हइ जेकरा में(१) पहिला अक्षर मूल शब्द के आदि अक्षर रहऽ हइ जेकरा मूल
वर्ण के रूप में अर्थात् अकारान्त लेल जा हइ  (२) दोसरा अक्षर हमेशा र
होवऽ हइ किताब के पहिला अक्षर कि अकारान्त कइला पर क  फिर एकरा
में दोसरा अक्षर र जोड़े पर द्वित्व बनलइ - कर-किताब  दोकान के पहिला
अक्षर दो अकारान्त कइला पर द  फिर एकरा में दोसरा अक्षर र जोड़े पर
द्वित्व बनलइ - दर-दोकान एहे तरह से बाकी द्वित्व के रचना समझल जाय एक
चर्चा-समूह #### पर चर्चा के
दौरान पता चललइ कि अइसन द्वित्व मगही के अतिरिक्त मैथिली आउ भोजपुरी में भी
पावल जा हइ  एक मैथिलीभाषी ई बतइलथिन कि फणीश्वरनाथ रेणु जी मैला आंचल
में कोशी किनारे बोले जाय वला मैथिली जे कि मूल मैथिली से थोड़े भिन्न
हकइ में ई तरह के शब्द-युग्म के आम बोलचाल में प्रचलन पर पूरा एक
पैराग्राफ लिखलथिन ह आउ दर्जनो उदाहरण भी गिनइलथिन ह  इंटरनेट पर उपलब्ध
सामग्री के सहायता से ई उद्धरण नीचे देल जा रहले ह –यह है कचहरी  यहीं
कर-कचहरी में लोग मर-मुकदमा करने के लिए आते हैं  इसी तरह उपसर्ग लगाकर सब
बोलते हैं - कर-कचहरी खर-खजाना गर-गरामित घर-घरहट चर-चुमौना जर-जमीन
पर-पंचायत फर-फौजदारी बर-बरात मर-मुकदमा या मर-महाजन  (रेणु रचनावली
२:९७१३-१६) मैथिली लेखक तारानन्द वियोगी के कथा पन्द्रह अगस्त सन्तानबे
से मैथिली में अइसन द्वित्व के एक उदाहरण देखल जाय – “हीरा महतो कठघरा
खोललनि  सर-समान बहार कएलनि  पानि भरि क' अनलनि बरतन-बासन धोलथि-पोछलथि
आ स्टोव जरा क' पानि चढ़ा देलखिन ”अवधी भाषो में अइसन द्वित्व पावल जा हइ 
उदाहरणस्वरूप -फुलमती कै मरद रेलगाड़ी कइके जात रहे  छुट्टी मंजूर होइगै
रही  आज सारा सर समान खरीद कै बक्सा तैयार करि कै धइ आइ रहिन  (अवधी
ग्रन्थावली ५:११५१0)तमाम यात्रियन के साथे महादेवौ कै इंतकाल होइगै 
महादेव कै साथी बिहारी ई बज्रपात कै खबरि अउर ओनकै सर समानलइके जब आय तौ
फूलमती की दुनियाँ म अन्हियार होइगै  (अवधी ग्रन्थावली ५:११५१६)बिहारी क
पता फूलमती के लगे रहा  बिहारी बगल के गाँव के होय जौन महादेव के मरै क
खबरि और सर समानलैके आय रहिन  (अवधी ग्रन्थावली ५:११८३५)बिलकुल अइसने तो
नञ् बकि एकरा से मिलता-जुलता द्वित्व पंजाबियो में हइ  एक ठो पंजाबीभाषी
बतइलथिन कि लगभग हर शब्द के अइसन द्वित्व शब्द बनावल जा सकऽ हइ  फर्क ई हइ
कि मगही के र पंजाबी में ड़ बन जा हइ आउ लिंग के हिसाब से ड़ा या ड़ी
बनऽ हइ  जइसे - कड़ी-किताब कड़ी-कचहरी चड़ा-चपड़ासी जड़ी-जमीन
दड़ी-दूकान बड़ी-बीमारी मड़ा-मैदान वाक्य में प्रयोग आउ सम्पूर्ण उद्धरण
सहित मगही कोश तइयार करते बखत हमरा कइएक मगही रचना में अइसन द्वित्व पर
दृष्टि गेलइ  ई सब के कोश में पृथक् शब्द के रूप में प्रविष्टि कइल गेले ह
 मगही साहित्य से संकलित नीचे द्वित्व के कुछ उदाहरण सन्दर्भ सहित देल जा
रहले ह  प्रयुक्त संकेत भी अन्त में दे देवल गेले ह अर-अपराध
(मपध॰0१:२:७:२२७)अर-असीरवाद (मपध॰0१:२:४:११0)कर-कचहरी
(अमा॰२:६:२१३)कर-कानून (नजिसु॰१६५)कर-किताब (नजिसु॰१६५
मपध॰0१:१:५:१२३ धमके॰१:७४४ ७७१६ ९५५ ९६१७)कर-कुटुम
(अमा॰६६:१८:११७ बंगमा॰१२:२:५९१३)कर-कुदार (बंगमा॰१२:२:५४१७)कर-केबाड़ी
(मपध॰0२:४:२४:३३२)खर-खनदान (अमा॰१७२:१५:११२ २३)खर-खरिहान
(मपध॰0२:५-६:४:११८)गर-गलबात (मज॰१0७२४ मपध॰0२:८-९:३१:१२४
कसोमि॰४१२२)गर-गिरहस्थी #### (मपध॰0२:७:३७:३३)गर-गोसाला
(बंगमा॰१२:२:४२३१)घर-घरनी (माकेसिं॰८३१२)चर-चपरासी
(जोमुसिं॰१९१८)जर-जनावर (धमके॰१:५४५)जर-जमीन (गो॰४:२१३0
अमा॰१४:१२:११९ ३0:१४:२१४ माकेसिं॰५८२६ जोमुसिं॰९२६ २४६
धमके॰३:४६२ १0३१३ ११७५)जर-जमीन्दारी (मकस॰६२:५)जर-जलपान
(अमा॰१७३:६:१२८ मपध॰0२:७:३३:१२८)जर-जिद्द (बामदा॰८३0)जर-जेवार
(माकेसिं॰३७१४ ८२१२ मपध॰0२:७:३३:२२१ ११:१३:४६:२३८
बंगमा॰११:१:३६२५)जर-जोगाड़ (मपध॰११:१७:४८:१२८)झर-झमेला
(मपध॰0२:८-९:१९:२२५)झर-झरना (धमके॰३:८0४ ८३४)झर-झलासी
(झारमा॰१२:१:२११३)टर-टूसन (मपध॰११:१४:२५:१८)टर-ट्युशन
(बंगमा॰१२:२:५२२१)तर-तइयारी (नसध॰२६:११५७ नजिसु॰१२२४
फुसु॰१५३-४)दर-दबाय (मपध॰११:१५:६0:१४)दर-दरोगा (फुसु॰१५२)दर-दलान
(मपध॰0२:५-६:४:११८ बंगमा॰११:१:३२२५)दर-दलाल (बंगमा॰११:१:३६२५)दर-दिहा
(मज॰१९१६)दर-दुनिया (अमा॰१७३:१९:१२६)दर-दुस्मनी (फुसु॰१५१५)दर-देहात
(मपध॰0२:३:१२:१२८)दर-दोकान (मपध॰0२:५-६:४:११८ झारमा॰१२:१:४९१९)नर-नौकरी
(धमके॰३:१४१४)पर-परसाद (मपध॰0२:८-९:४0:१२७)पर-परसानी
(मपध॰0२:८-९:२२:३९)पर-परिवार (मपध॰0१:१:१३:३२७ 0२:५-६:४३:३२)पर-परेम
(फुसु॰२५१२ २६२१)पर-पहाड़ (धमके॰१:६८१-२)पर-पहुना (गो॰३:१७३0
माकेसिं॰४९२३-२४)पर-पखाना (मविक॰५६१७ ८८४ बंगमा॰११:१:३८३२)पर-पाखाना
(माकेसिं॰२0१३ ४0३)पर-पैखाना (अल॰२९:९0२४ माकेसिं॰६९२८ कसोमि॰२८९
बंगमा॰११:१:३९२0 झारमा॰१२:१:५0१९) बर-बटइया (अमा॰५:१६:२१)बर-बद्धी
(मपध॰0२:८-९:४0:१२७)बर-बाजार (माकेसिं॰५३११ मपध॰११:१५:२३:३२६)बर-बिछौना
(मसक॰६४:५)बर-बेमारी (गो॰१:४१२ नसध॰२७:१२१९ मपध॰0२:१0-११:४७:११४
बंगमा॰११:१:३६३२)बर-बेहवार (अमा॰१७:९:२२७)मर-मकान
(मपध॰0२:७:३७:३५)मर-मजूरी (मसक॰१३८:२0 फुसु॰१५७)मर-मरदाना
(मपध॰१२:१९:४४:२१६)मर-मसाला (मसक॰४९:१२ माकेसिं॰३३१६ मविक॰६९११
कसोमि॰७८१६)मर-मिठाई (सँशउ॰६६४)मर-मैदान (मसक॰१0१:१५)मर-मोकदमा
(गो॰४:२१५ कब॰४७:२४ रम॰५:४६२२ अल॰४३:१४0१३ बंगमा॰११:१:३४३७)सर-सनई
(गो॰१:९२८)सर-सफाई (अमा॰६६:१८:११८)सर-सबूत (फुसु॰१५२१)सर-सब्जी
(जोमुसिं॰२२४)सर-समाचार (अमा॰१६६:१५:१९ कसोमि॰६९१५
झारमा॰१२:१:२८५)सर-समाज (मपध॰0२:५-६:४३:२२३)सर-समान (गो॰१0:४३२५
नसध॰३0:१३२११ अमा॰१२:१४:२२ ६६:१८:१२१ १६५:११:२२८ १६६:८:११५
मज॰३७७-८ मपध॰0२:४:२६:१२८ धमके॰१:९१२३ ३:१0३१0)सर-सरजाम
(मपध॰११:१६:३८:१२ ५ ६ ८)सर-सरबत (मपध॰0२:७:३३:१२९)सर-सादी
(धमके॰१:५११६-१७)सर-सामान (अआवि॰५१:११)सर-सिकायत
(मपध॰0२:३:४:१२४)हर-हरमेसा #### (मपध॰११:१५:२६:३१४)उपर्युक्त उद्धरण से स्पष्ट
होवऽ हइ कि द्वित्व सर-समान के प्रयोग सबसे जादे मिल्लऽ हइ  एक्कर मगही
साहित्य से वाक्य प्रयोग के कुछ उदाहरण नीचे देल जा रहले ह -(१) आउ लपक के
दानापुर ओली बस पर चढ़ गेल  सर-समान तो कुछ नहिएँ हल  (गो॰१0:४३२५)(२) आज
हम कसबा से जाके सर-समान ले अबवऽ आउ कल से अपन फूटल दोकान के भीतरे ऊ खेल
सुरुम कर देबवऽ (नसध॰३0:१३२११)(३) ऊ बराती के खातिर में तनिक्को कमी न
कयलन हल  अप्पन औकात से जादे सरो-समानदेलन हल (अमा॰१२:१४:२२) (४)
सर-सफाई के सभे जिम्मेवारी ऊ अप्पन जोरू पर देवल चाहऽ हथ काहे कि उनका तो
बहरिये के काम-धंधा से छुट्टी न रहऽ हे  कहीं से थकल-माँदल अएतन त घर-दुआर
थोड़े साफ करे लगतन सर-समान थोड़े सरियावे लगतन उनका तो अराम करे के चाही 
(अमा॰६६:१८:१२१)(५) तरेगनी - लऽ  तनी झपटल जा कउनो सोनार भिजुन आउ गहना
बेच के रुपइया ले आवऽ  तब तक हम आउ सब सर-समान जुटा के ओझाई के काम सुरू
करावइत ही  (अमा॰१६५:११:२२८)(६) मिसिर जी के खाँसी बढ़ल हल से बोला
पेठैलन  कहलन - 'गोपाल माला के कुछ सर-समान खरीदे के हई तनी साथे जइतहो
हल ' (अमा॰१६६:८:११५)(७) ६ जून के अन्हरुखे सर-समान लेले दुन्हू जीव बस
पकड़ के रजधानी अयलूँ  (मज॰३७७-८)(८) देखते-देखते सब कुछ बदल गेल  डकैत
अपन घायल साथी के लेके भाग छुटल सब सर-समान जहाँ के तहाँ फेंक के 
(मपध॰0२:४:२६:१२८)(९) रात भर रहे के बाद दोसर दिन नहा धोवा के राम आउ
लक्ष्मण दूनो भाई सर-समान खरीदे बजार चल गेलन आउ एने माई जानकी उनकर
इंतजारी फल्गु के किनारे कर रहलन हल  (धमके॰१:९१२३)(१0) इ गिरि परिवार जे
आसपास में राज परिवार नियन जानल जा हलन में एक से बढ़कर एक वंशज होलन
जेकरा में शतानन्द गिरि लाल गिरि हरिहर गिरि रघुवर गिरि जयराम गिरि आदि
के बनवावल सर-समान लोग आझो इयाद करऽ हथिन  (धमके॰३:१0३१0)“घर-घरनी” के
उदाहरण – कउन मलिकार के का सवाद हे उनकर बनिहार के का मन के मुराद हे -
अतने न खेते में बइठल मलिकार के घर-घरनीके बात बेयोहार सोभाव सोवाद दिल
आ मन के बात समझ जा हलन  (माकेसिं॰८३१२)हियाँ ई तर्क कइल जा सकऽ हइ कि
'घर-घरनी' द्वित्व के नञ् बल्कि द्वन्द्व समास के उदाहरण हइ अर्थात् 'घर
आउ घरनी' अर्थ में प्रयुक्त  अगर ई अर्थ में प्रयोग कइल गेले ह त वस्तुतः
'घर-घरनी' द्वित्व के उदाहरण नञ् होतइ  हिन्दी के 'ही' आउ 'भी' के अर्थ
में मगही में प्रयुक्त क्रमशः '-ए' आउ '-ओ' प्रत्यय के प्रयोग उपर्युक्त
द्वित्व के पहिला अंश में कइल जा हइ  जइसे – रघुवर महतो के तो दस-पाँच
जरो-जमीन हे  (गो॰४:२१३0)ऊ बराती के खातिर में तनिक्को कमी न कयलन हल 
अप्पन औकात से जादे सरो-समानदेलन हल (अमा॰१२:१४:२२) एकबैग अप्पन पीठ
खजुआवे लगल  कबो पेट खजुआवे त कबौ पंजरा  पीठ के नोचनी से तऽ ऊ हरे-हरान
हो गेल (मपध॰११:१५:२६:३१४) ई विषय पर विस्तृत विवेचन लगी देखल जाय प्रकृत
लेखक के आलेख - मगही में हिन्दी के 'ही' आउ 'भी' के प्रयोग पर विवेचन
सन्दर्भ हेतु प्रयुक्त संख्या के विवरण:'अलका मागधी' के सन्दर्भ में पहिला
संख्या संचित #### अंक संख्या दोसर पृष्ठ संख्या तेसर कॉलम
संख्या आउ चौठा (बिन्दु के बाद) पंक्ति संख्या दर्शावऽ हइ 'मगही पत्रिका'
के सन्दर्भ में पहिला संख्या प्रकाशन वर्ष संख्या (अंग्रेजी वर्ष के अन्तिम
दू अंक) दोसर संख्या संचित(पूर्णांक) अंक संख्या तेसर पृष्ठ संख्या चउठा
कॉलम संख्या (एक्के कॉलम रहलो पर सन्दर्भ भ्रामक नञ् रहे एकरा लगी कॉलम सं॰
१ देल गेले ह) आउ अन्तिम (बिन्दु के बाद) पंक्ति संख्या दर्शावऽ हइ 'बंग
मागधी' के सन्दर्भ में पहिला संख्या प्रकाशन वर्ष संख्या (अंग्रेजी वर्ष के
अन्तिम दू अंक) दोसर अंक संख्या तेसर पृष्ठ संख्या आउ अन्तिम (बिन्दु के
बाद) पंक्ति संख्या दर्शावऽ हइ 'झारखंड मागधी' के सन्दर्भ में --- 'बंग
मागधी' जइसन पुस्तक के सन्दर्भ में #### अध्याय #### या
अनुच्छेद #### पर पहिले एक्कर संख्या फेर पृष्ठ संख्या आउ बिन्दु
के बाद में पंक्ति संख्या प्रयुक्त संकेत:संकेत पूर्ण रूप लेखक /
सम्पादक----- -------- ------------------अआवि॰ अमृत आउ विष पं॰ हरिदास
ज्वाल अमा॰ अलका मागधी डॉ॰ अभिमन्यु मौर्यअल॰ अलगंठवा बाबूलाल मधुकरकब॰
कथा-बतीसी घमण्डी राम उर्फ रामदास आर्यकसोमि॰ कनकन सोरा मिथिलेशगो॰ गोदना
डॉ॰ श्रीकान्त शास्त्री ( डॉ॰ रामनन्दन)जोमुसिं॰ जोरन मुद्रिका सिंहझारमा॰
झारखंड मागधी धनंजय श्रोत्रियधमके॰ धरोहर मगध के डॉ॰ राकेश कुमार सिन्हा
'रवि'नसध॰ नरक सरग धरती डॉ॰ राम प्रसाद सिंहफूसु॰ फूलवा सुमंतबंगमा॰ बंग
मागधी धनंजय श्रोत्रियबामदा॰ बाबा मटोखर दास परमेश्वरीमज॰ मगही जतरा डॉ॰
भरत सिंह एवं डॉ॰ चंचला कुमारीमपध॰ मगही पत्रिका धनंजय श्रोत्रियमविक॰ मगही
विरंज मनोज कुमार 'कमल'मसक॰ मगही समसामयिक कहानी डॉ॰ अभिमन्यु प्रसाद
मौर्यमाकेम॰ माटी के मरम घमण्डी राम उर्फ रामदास आर्यमाकेसिं॰ माटी के
सिंगार घमण्डी राम उर्फ रामदास आर्यरम॰ रमरतिया बाबूलाल मधुकरसँशउ॰ सँवली
शशिभूषण उपाध्याय #### #### (२00९): #### #### #### #### #### #### #### #### #### #### #### #### #### #### #### #### #### #### (२00९): #### #### #### #### #### #### (२00८): #### #### #### #### #### #### #### #### #### #### #### #### #### #### #### #### #### (२00५) #### #### #### #### #### ६५२ #### #### (२00५): #### #### #### #### #### #### #### #### #### #### #### #### #### #### #### #### #### #### #### #### #### #### #### (१९९२): #### #### #### #### #### #### #### #### #### #### #### #### #### - #### #### #### #### #### #### #### #### #### #### #### #### (१९३८): #### #### #### #### #### #### #### #### #### #### #### #### #### #### #### #### #### #### #### #### #### #### #### प्रसाद
(२0११) मगही में हिन्दी के 'ही' आउ 'भी' के प्रयोग पर विवेचन अलका
मागधी मार्च पृ॰ ५-१0 (सन्दर्भ रहित) पाटलि वर्ष २३ नवम्बर पृ॰६-१६
(सन्दर्भ सहित)  भारत यायावर (सं॰) (२00७): रेणु रचनावली खंड-२ मैला
आँचल प्रकाशक - राजकमल प्रकाशनप्रा॰लि॰ नई दिल्ली तृतीय संस्करण 
मूल्यः २00 रुपये  कुल पाँच खंड (सेट) के मूल्यः १000 रुपये जगदीश पीयूष
(सं॰) (२00८): “अवधी ग्रन्थावली” भाग-५ वाणी प्रकाशन नई दिल्ली  कुल
पाँच खंड (सेट) के मूल्यः ५000 रुपये तारानन्द वियोगी (२0१0): पन्द्रह
अगस्त सन्तानबे (मैथिली #### [१]
द्वित्व पर विस्तृत सूचना खातिर भेंट कैल जाय #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### भाग-१२ माक्सीम माक्सीमिच - अध्याय-१माक्सीम
माक्सीमिच से विदा होके हम घोड़ा के सरपट दौड़इते तेरेक आउ दर्याल दर्रा के
पार कइलिअइ काज़बेक में नाश्ता कइलिअइ लार्स में चाय पिलिअइ आउ रात के
भोजन व्लादिकवकाज़ [१] में कइलिअइ  हम अपने के बोर करे लगी नयँ चाहऽ हिअइ -
पर्वत के वर्णन से उद्गार प्रकटीकरण से जे कोय अर्थ नयँ अभिव्यक्त करऽ
हइ चित्र से जे कुच्छो नयँ दर्शावऽ हइ विशेष करके ऊ लोग लगी जे हुआँ
कभी नयँ गेला ह आउ सांख्यिकीय प्रेक्षण #### #### से
जेकरा हमरा पक्का विश्वास हकइ कोय नयँ पढ़तइ  हम एगो होटल में ठहरलिअइ
जाहाँ परी सब यात्रा करे वलन ठहरते जा हइ आउ जाहाँ संयोगवश अइसन कोय नयँ
रहऽ हइ जेकरा तीतर #### झौंसे लगी चाहे बंदागोभी के शोरबा तैयार
करे लगी औडर कइल जा सकऽ हइ काहेकि तीन गो अपंग सैनिक जेकन्हीं के काम
सौंपल रहऽ हइ अइसन बेवकूफ होवऽ हइ चाहे एतना पीयल रहऽ हइ कि ओकन्हीं कोय
काम के नयँ होवऽ हइ  हमरा सूचना मिललइ कि हमरा हियाँ आउ तीन दिन ठहरे के
चाही काहेकि एकातेरिनोग्राद [२] से ओकाज़िया (शाब्दिक अर्थ – अवसर
संयोग) अभियो तक नयँ अइले ह आउ फलस्वरूप वापसी यात्रा पर नयँ जाल जा सकऽ
हइ  ई कइसन ओकाज़िया हइ  (अर्थात् दुर्भाग्य हइ)  लेकिन खराब यमक
अलंकार #### एगो रूसी व्यक्ति लगी कोय सांत्वना नयँ हइ आउ हम समय गुजारे
खातिर माक्सीम माक्सीमिच के बेला के बारे कहानी लिक्खे के सोचलूँ ई बिन
कल्पना कइले कि ई कथा के एगो लमगर शृंखला के पहिलौका कड़ी होतइ देखथिन
कइसे कभी-कभी एगो तुच्छ घटना में गंभीर परिणाम छिप्पल रहऽ हइ   लेकिन
अपने शायद नयँ जानऽ होथिन कि ओकाज़िया के की मतलब होवऽ हइ  ई एगो
रक्षक दल होवऽ हइ जेकरा में पैदल सेना के आधा कंपनी आउ तोप होवऽ हइ जेकर
सुरक्षा में गाड़ी के कारवाँ व्लादिकवकाज़ से कबार्दा होते एकातेरिनोग्राद जा
हइ पहिला दिन हमरा लगी बहुत उबाऊ रहल दोसरा दिन भोरगरे अइलइ एगो गाड़ी 
आह  माक्सीम माक्सीमिच   हमन्हीं पुरनका दोस्त नियन मिललिअइ  हम उनका
अपन कमरा में रहे के प्रस्ताव रखलिअइ  बिन कोय औपचारिकता के ऊ हमर
प्रस्ताव स्वीकार कर लेलका हमर कन्हा थपथपइलका आउ अपन मुँह टेढ़ा करते
मुसकइला  कइसन अद्भुत व्यक्ति हका  माक्सीम माक्सीमिच के पाक कला में
गहरा ज्ञान हलइ - ऊ आश्चर्यजनक स्तर पर निम्मन ढंग से तीतर के झौंसलका
एकरा पर खीरा के नमकीन जल सफलतापूर्वक चुपड़ देलका आउ हमरा स्वीकार करे के
चाही कि उनका बेगर हमरा खाली सुक्खल हलका नश्ते पर शंख बजावे पड़त हल 
कमती संख्या के व्यंजन जे कुल्लम एक्के कोर्स के हलइ के बारे भूल जाय में
काख़ेतिन [३] शराब के बोतल हमन्हीं के मदत कइलकइ आउ पाइप सुलगाके हमन्हीं
बैठ गेते गेलिअइ - हम खिड़की बिजुन ऊ एगो जलावल स्टोव बिजुन काहेकि दिन
सरदाहा #### आउ ठंढगर हलइ  हमन्हीं चुप हलिअइ  हमन्हीं कउची के बारे
बात करतिए हल   ऊ तो खुद के बारे हमरा सब कुछ सुना चुकला हल जे रोचक
हलइ आउ हमरा पास कुच्छो सुनावे लायक नयँ हलइ  हम खिड़की से बाहर देख रहलिए
हल  कइएक छोटगर-छोटगर घर जे तेरेक नदी के किनारे-किनारे बिखरल हलइ जे
लगातार (समुद्र से मिल्ले के पहिले तक) चौड़गर आउ चौड़गर होल बहऽ हइ पेड़वन
के बीच से देखाय दे रहले हल आउ दूर में पर्वत के नीला दाँतेदार देवाल हलइ
जेकर पीछू से काज़बेक के शिखर कार्डिनल (रोमन कैथोलिक चर्च में पोप के ठीक
निचला रैंक के अधिकारी) के उज्जर टोपी नियन हुलक रहले हल  हम मानसिक रूप
से ऊ सब से विदा होलिअइ - हमरा ऊ सब से अलग होवे में खराब लगल अइसीं
हमन्हीं देर तक बैठल रहलिअइ  सूरज शीतल शिखर के पीछू डूब रहले हल आउ
उजरगर #### कुहरा घाटी में फैले लगले हल जब रोड पर यात्रा के घंटी के
टनटनाहट आउ ड्राइवर लोग के चिल्लाहट सुनाय देलकइ  कुछ गाड़ी आउ साथ-साथ
गंदा-संदा अर्मेनियन लोग अंदर होटल के प्रांगण में घुसते गेलइ आउ ओकन्हीं
के पीछू-पीछू यात्रा के एगो खाली कल्यास्का (घोड़ागाड़ी) एकर हलका चाल
सुविधाजनक संरचना आउ सज्जल-धज्जल बाह्यरूप एक प्रकार से एकर विदेशी होवे के
छाप लगऽ हलइ  ओकर पीछू-पीछू एगो बड़गर-बड़गर मोछ वला अदमी चल रहले हल एगो
हंगरियन जैकेट में आउ नौकर लगी काफी निम्मन ढंग से पोशाक पेन्हले ऊ जइसन
जोशीला तरीका से अपन पाइप के राख झाड़के हटावऽ हलइ आउ कोचवान पर चिल्ला हलइ
ओकरा से ओकर ओहदा के बारे चूक करना असंभव हलइ  ऊ स्पष्टतः एगो आलसी मालिक
के सिरचढ़ा नौकर हलइ - कुछ रूसी फ़िगारो [४] नियन  ए प्यारे हम खिड़की से
ओकरा तरफ चिल्लइलिअइ ई की हइ - ओकाज़िया अइले ह की ऊ हमरा दने ढिठाई से
देखलकइ अपन टाई सीधा कइलकइ आउ मुड़ गेलइ ओकर बगले में जा रहल एगो
अर्मेनियन मुसकइते ओकरा तरफ से जवाब देलकइ कि ई ओकाज़िया ही अइले ह आउ
बिहान सुबहे वापिस जइतइ भगमान के किरपा  माक्सीम माक्सीमिच कहलका जे
अब तक खिड़की तक पहुँच गेला हल  केतना सुंदर कल्यास्का (घोड़ागाड़ी) हइ  ऊ
आगू बोलला पक्का कोय अधिकारी जाँच-पड़ताल खातिर तिफ़लिस जा रहला ह  लगऽ
हइ हमन्हीं के पर्वत से अनभिज्ञ हका  नयँ प्यारे मजाक करऽ ह - ऊ
हमन्हीं के भाय नयँ हका अँगरेजी गाड़ी भी हिचकोला बरदास नयँ कर पइतइ  - ई
केऽ हो सकऽ हइ - चलके मालूम कइल जाय  हमन्हीं गलियारा (कॉरिडोर) में
बाहर अइते गेलिअइ  गलियारा के अंत में एगो बगल के कमरा के दरवाजा खुल्लल
हलइ नौकर आउ ड्राइवर साथ-साथ सूटकेस ढोके ओकरा में ला रहले हल सुन्नऽ तो
भाय ओकरा स्टाफ-कप्तान पुछलका ई किनकर सुंदर कल्यास्का हइ   ऐं 
 शानदार कल्यास्का हइ  नौकरवा बिन मुड़ले अपने आप में कुछ तो
बड़बड़इलइ सूटकेस के बन्हन खोलते  माक्सीम माक्सीमिच नराज हो गेलथिन ऊ ढीठ
के कन्हा छूके कहलथिन - हम तोरा से बोल रहलियो ह प्यारे  किनकर
कल्यास्का हइ   हम्मर मालिक के आउ तोर मालिक केऽ हथुन पिचोरिन
 की कहलहो  की कहलहो  पिचोरिन   आह हे भगमान   अरे ऊ जे
काकेशिया में सेवा कइलका हल   हमर बाँह घींचते माक्सीम माक्सीमिच अचरज
प्रकट कइलका  उनकर आँख में खुशी के लहर दौड़ गेलइ  सेवा कइलका होत शायद
- लेकिन हम उनका हीं जादे दिन से काम पर नयँ हिअइ अच्छऽ   अच्छऽ 
 ग्रिगोरी अलिक्सांद्रविच   एहे उनकर नाम हइ न   तोर मालिक आउ
हम दुन्नु दोस्त हलिअइ ऊ बात आगू बढ़इलका नौकरवा के कन्हा पर दोस्ताना
ढंग से प्रहार करते एतना जोर से कि ऊ अपन नियंत्रण खोके लड़खड़ा गेलइ 
माफ करथिन महोदय अपने हमर काम में बाधा डाल रहलथिन हँ नाक-भौं सिकोड़ते
ऊ कहलकइ ई की भाय   की तूँ जानऽ हो  तोर मालिक आउ हम दुन्नु पक्का
दोस्त हलिअइ साथ-साथ रहऽ हलिअइ  लेकिन ऊ खुद काहाँ रह गेला 
नौकरवा बतइलकइ कि पिचोरिन रात के खाना खाय लगी आउ रात गुजारे खातिर
कर्नल एन॰ के हियाँ रुक गेला हल की ऊ आझ शाम हियाँ नयँ अइथुन 
माक्सीम माक्सीमिच कहलका चाहे तूँ प्यारे कोय काम खातिर उनका हीं नयँ
जइबहो   अगर जइबऽ त बता दीहो कि हियाँ परी माक्सीम माक्सीमिच हथुन
अइसीं बोल दीहो  ऊ समझ जइथुन  हम तोरा वोदका लगी आठ ग्रिव्ना
(अर्थात् अस्सी कोपेक) देबो अइसन मामूली बख्शिश सुनके नौकरवा घृणाजनक
भाव बनइलकइ लेकिन माक्सीम माक्सीमिच के आश्वस्त कइलकइ कि ऊ उनकर संदेश
पहुँचा देतइ वास्तव में ऊ अभिए दौड़के अइतइ   माक्सीम माक्सीमिच
विजय के मुद्रा में हमरा कहलका गेट भिर हम ओकर इंतजार करे लगी जइबइ 
ओह  खेद हइ कि हम कर्नल एन॰ से परिचित नयँ हिअइ माक्सीम माक्सीमिच
गेट के बहरसी एगो बेंच पर बैठ गेला आउ हम अपन कमरा में चल गेलिअइ  हम
स्वीकार करऽ हिअइ कि हमहूँ ओइसीं कुछ अधीरतापूर्वक ई पिचोरिन के आवे के
प्रतीक्षा कर रहलिए हल स्टाफ-कप्तान के कहानी के मोताबिक हमरा ओकरा बारे
अपन मन में बहुत अनुकूल अवधारणा नयँ बनले हल लेकिन ओकर चरित्र में कुछ
विशेषता हमरा अद्भुत लगलइ  एक घंटा के बाद अपंग सैनिक उबलइत सामोवार आउ
चायदानी (केतली) लेके अइलइ माक्सीम माक्सीमिच चाय लेथिन  हम उनका
खिड़की से चिल्लइलिअइ धन्यवाद हमरा पीए के मन नयँ ओह पी लेथिन 
देखथिन बहुत लेट हो चुकले ह आउ ठंढा कइले हइ कोय बात नयँ धन्यवाद
खैर जइसन अपने के मर्जी  हम अकेल्ले चाय पीए लगलिअइ लगभग दस मिनट
के बाद हमर बुजुर्ग अंदर आवऽ हका – अपने ठीक कहऽ हथिन - बेहतर होतइ कि चाय
पी लेल जाय - लेकिन हम लगातार (पिचोरिन के) इंतजार कर रहलिए हल  ओकर
अदमी ओकरा हीं बहुत देर पहले रवाना होले हल लेकिन साफ हइ कि कुछ तो ओकरा
अटका देलकइ ऊ जल्दी-जल्दी एक कप चाय के चुस्की लेलका दोसर कप लगी इनकार
कइलका आउ फेर से गेट के बहरसी एक प्रकार से बेचैनी के साथ चल गेला - स्पष्ट
हलइ कि ई बुजुर्ग के पिचोरिन के लापरवाही से तकलीफ हो रहले हल आउ ई बात
से अधिक कि ऊ हाल में ओकरा साथ अपन दोस्ती के बारे बतइलका हल आउ एक्के
घंटा पहिले ऊ आश्वस्त हला कि ऊ जइसीं उनकर नाम सुनतइ ओइसीं दौड़ल अइतइ
लेट आउ अन्हेरा हो चुकले हल जब हम फेर से खिड़की खोललिअइ आउ माक्सीम
माक्सीमिच के पुकरलिअइ ई कहते कि अब सुत्ते के बखत हो चुकले ह ऊ दाँत के
बीच से #### #### #### कुछ तो बड़बड़इला हम आमंत्रण के दोहरइलिअइ
- ऊ कुछ नयँ उत्तर देलका  हम ओवरकोट लपेटके स्टोव-बेंच पर मोमबत्ती रखके
सोफा पर पड़ गेलिअइ जल्दीए नीन आ गेलइ आउ अराम से रातो भर सुत्तल रहतिए हल
अगर बहुत लेट रात में माक्सीम माक्सीमिच कमरा में आके हमरा नयँ जगइता हल 
ऊ पाइप टेबुल पर फेंक देलका कमरा में चहलकदमी करे लगला स्टोव में हलचल
करे लगला आखिरकार पड़ गेला लेकिन देर तक खोंखते रहला थूकते रहला करवट
बदलते रहला कहीं ऊड़िस तो नयँ काट रहले ह अपने के  हम पुछलिअइ हाँ
ऊड़िस  भारी उच्छ्वास लेके ऊ उत्तर देलका दोसरा दिन सुबह हम जल्दीए जग
गेलिअइ लेकिन माक्सीम माक्सीमिच हमरा से पहिलहीं उठ गेला हल  हम उनका गेट
भिर बेंच पर बैठल पइलिअइ  हमरा कमांडेंट के पास जाय के हइ ऊ बोलला
ओहे से अगर पिचोरिन आवइ त हमरा बोलवा भेजथिन  हम वचन देलिअइ  ऊ दौड़
पड़ला मानूँ उनकर शरीर के अंग के फेर से जवानी के शक्ति आउ लचीलापन मिल
गेले हल  सुबह ताजा लेकिन निम्मन हलइ  सुनहला बादर पर्वत पर ढेर के ढेर
जामा हलइ हवाई पर्वत के नयका शृंखला नियन गेट के सामने चौड़गर मैदान #### फैलल हलइ ओकर पीछू में लोग से बजार गरम हलइ काहेकि एतवार हलइ
नंगे पैर ओसेतिन लड़कन अपन कन्हा पर छत्ता के मध के थैला लेले हमरा चारो
दने मँड़रा रहले हल हम ओकन्हीं के भगा देलिअइ - हमरा ओकन्हीं से कोय मतलब
नयँ हलइ हम उदार स्टाफ-कप्तान के बेचैनी के साझा करे लगलिअइ दसो मिनट नयँ
गुजरले होत कि मैदान के आखिर में ओहे दृष्टिगोचर होलइ जेकर हमन्हीं
इंतजार कर रहलिए हल  ऊ कर्नल एन॰ के साथ आ रहले हल जे ओकरा होटल तक साथ
देके ओकरा से विदा हो गेला आउ किला दने मुड़ गेला  हम तुरतम्मे अपंग सैनिक
के माक्सीम माक्सीमिच के बोलावे लगी भेजलिअइ पिचोरिन से मिल्ले लगी ओकर
नौकर बाहर अइलइ आउ सूचित कइलकइ कि अभिए घोड़ागाड़ी तैयार कर देल जइतइ ओकरा
एगो सिगार केस देलकइ आउ कुछ औडर पाके अपन काम में लग गेलइ  ओकर मालिक
सिगार जलइलकइ दू तुरी उबासी लेलकइ आउ गेट के दोसरा दने बेंच पर बैठ गेलइ 
अब हमरा ओकर रूपचित्र #### अपने के सामने प्रस्तुत करे के चाही #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### अनूदित साहित्य सूची पिछला #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### रूसी उपन्यास – “आझकल के हीरो”भाग-११ बेला -
अध्याय-११किला के गेट बिजुन लोग के भीड़ हमन्हीं के इंतजार कर रहले हल
सवधानी से हमन्हीं घायल लड़की के पिचोरिन के क्वाटर पर पहुँचइलिअइ आउ डाक्टर
के बोलवा भेजइलिअइ  ऊ हलाँकि पीयल हलइ लेकिन अइलइ - घाव के जाँच कइलकइ आउ
घोषित कइलकइ कि ऊ लड़की एक दिन से जादे जिंदा नयँ रहतइ लेकिन ओकरा गलतफहमी
हलइ त ऊ चंगा हो गेलइ  हम स्टाफ-कप्तान के हाथ पकड़के आउ अनजाने में
खुश होके उनका पुछलिअइ नयँ ऊ उत्तर देलका लेकिन डाक्टर के गलतफहमी
अइसे होलइ कि ऊ आउ दू दिन तक जिंदा रहलइ लेकिन हमरा बताथिन कि कइसे
ओकरा काज़बिच अपहरण कइलकइ बात ई हलइ - पिचोरिन के मना कइलो पर ऊ किला से
बहरसी निकसके नद्दी दने गेलइ  जानऽ हथिन बहुत झरक हलइ ऊ पत्थल पर बैठ
गेलइ आउ अपन गोड़ पानी में डाल देलकइ  त अइकी काज़बिच चोरी-चुपके पहुँचलइ -
ओकरा झट से धर लेलकइ मुँह दबाके बन कर देलकइ आउ झाड़ी में घसीटते ले गेलइ
आउ हुआँ उछलके घोड़ा पर सवार हो गेलइ आउ सरपट भाग गेलइ  एहे दौरान ओकरा
चिल्लाय के मौका मिल गेलइ संतरी सब हो-हल्ला मचइते गेलइ फायर कइलकइ
लेकिन निशाना चूक गेलइ आउ तखनिएँ हमन्हीं हुआँ पहुँचते गेलिअइ लेकिन
काहे लगी काज़बिच ओकरा अपहरण करे लगी चहलकइ बात ई हइ कि ई चेर्केस लोग
मशहूर चोर हइ - कुछ असुरक्षित पड़ल देखाय देलकइ नयँ कि बिन हाथ मारले
ओकन्हीं रहतइ नयँ दोसर आउ कुछ काम के नयँ तइयो चोराऽ लेतइ  ई मामले
में ओकन्हीं के क्षमा कर देवे के निवेदन करऽ हिअइ  एकरा अलावे ऊ तो ओकरा
लम्मा समय से पसीन हलइ आउ बेला मर गेलइ मर गेलइ लेकिन लम्मा समय तक
कष्ट झेललकइ आउ हमन्हिंयों ओकरा साथ अच्छा से कष्ट भोगलिअइ  करीब दस बजे
शाम के ऊ होश में अइलइ हमन्हीं बिछौना भिर बैठल हलिअइ जइसीं ऊ आँख
खोललकइ पिचोरिन के नाम पुकारे लगलइ  ‘हम हिएँ हकिअउ तोरा भिर हम्मर
जानेच्का (मतलब हमन्हीं के भाषा में जान)’ ओकर हाथ पकड़के ऊ जवाब देलकइ 
‘हम तो मर जइबो ’ ऊ बोललइ  हमन्हीं ओकरा सांत्वना देवे लगलिअइ कहलिअइ
कि डाक्टर ओकरा पक्का चंगा करे के वचन देलके ह ऊ सिर हिलइलकइ आउ देवाल दने
मुँह फेर लेलकइ - ओकरा मरे के इच्छा नयँ हलइ   रात में ऊ बड़बड़ाय लगलइ
ओकर सिर तप रहले हल कभी-कभी ओकर पूरा देह बोखार से कँपकँपाय लगऽ हलइ ऊ
अपन बाप भाय के बारे असंबद्ध बात बोलऽ हलइ - ओकरा अपन पहाड़ घर जाय के मन
करऽ हलइ फेर ऊ ओइसीं पिचोरिन के बारे बोले लगलइ ओकरा कइएक प्यार भरल
नाम से पुकारे लगलइ चाहे ओकरा ई बात लगी भर्त्स्ना करे लगलइ कि ऊ अभी अपन
जानेच्का के प्यार नयँ करऽ हइ  पिचोरिन ओकर बात चुपचाप सुनते रहलइ अपन
सिर निच्चे हाथ पर टिकइले लेकिन ई पूरे समय हम ओकर पिपनी में एक्को ठोप
लोर नयँ देखलिअइ - वास्तव में ऊ रो नयँ सकलइ कि ऊ खुद के नियंत्रण में
रखले रहलइ - मालूम नयँ जाहाँ तक हम्मर बात हइ त हमरा एकरा से जादे कुच्छो
करुणाजनक देखे लगी नयँ मिल्लल सुबहे तक के सरसाम खतम हो गेलइ एक घंटा तक
ऊ बिन हिलले-डुलले पड़ल रहलइ पीयर आउ एतना कमजोर कि मोसकिल से पता चलऽ
हलइ कि ऊ साँस लेब करऽ हइ फेर ओकर हालत बेहतर हो गेलइ आउ ऊ बोले लगलइ
लेकिन अपने सोच सकऽ हथिन कि कउची बारे   अइसन विचार तो मस्तिष्क में
खाली मरणासन्न व्यक्ति के आवऽ हइ   ओकरा ई बात के दुख हलइ कि ऊ
क्रिश्चियन नयँ हइ कि दोसरा संसार (स्वर्ग) में ओकर आत्मा ग्रिगोरी
अलिक्सांद्रविच के आत्मा से मिल नयँ पइतइ कि कोय दोसर स्त्री उनकर सहचरी
होतइ  हमर मस्तिष्क में ई विचार अइलइ कि ओकरा मौत के पहिले ईसाई बना देल
जाय हम ओकरा सामने ई प्रस्ताव रखलिअइ ऊ हमरा दने अनिश्चय के मुद्रा में
तकलकइ आउ देर तक मुँह से कोय शब्द निकास नयँ सकलइ आखिरकार जवाब देलकइ कि
ऊ ओहे आस्था के साथ मरतइ जेकरा में ऊ पैदा होले हल  अइसीं पूरा दिन गुजर
गेलइ  ई दिन ऊ केतना बदल गेलइ  गाल पिचक गेलइ आँख बड़गर हो गेलइ होंठ जल
रहले हल  ऊ आंतरिक ताप अनुभव कर रहले हल मानूँ ओकर छाती में लाल-तप्त
लोहा पड़ल हलइ दोसरा रात अइलइ हमन्हीं आँख के पलक नयँ झपकइलिअइ ओकर
बिछौना भिर से दूर नयँ गेलिअइ  ओकरा भयंकर कष्ट हलइ कराहऽ हलइ आउ जइसीं
दरद कम होवे लगलइ ऊ ग्रिगोरी अलिक्सांद्रविच के विश्वास देलावे लगलइ कि
ओकरा अभी बेहतर लगऽ हइ ओकरा जाके सुत्ते लगी समझावे लगलइ ओकर हाथ चुमलकइ
आउ ओकर हाथ अपन हाथ से छोड़लकइ नयँ  भोर होवे के पहिले ऊ मौत के व्यथा के
अनुभव करे लगलइ छटपटाय लगलइ घाव के पट्टी के नोचके बिग देलकइ आउ खून फेर
से बहे लगलइ  जब घाव पर फेर से पट्टी बान्हल गेलइ त ऊ एक मिनट लगी शांत
रहलइ आउ पिचोरिन से निवेदन करे लगलइ कि ऊ ओकरा चूम लेइ  ऊ बिछौना भिर
टेहुना के बल बैठ गेलइ ओकर सिर तकिया पर से उठइलकइ आउ अपन होंठ ओकर ठंढा
हो रहल होंठ से दबइलकइ बेला अपन काँपते हाथ से कसके ओकर गरदन के लपेट
लेलकइ मानूँ ई चुंबन से ऊ अपन आत्मा के ओकरा समर्पित करे लगी चाह रहले हल
 नयँ ऊ निम्मन कइलकइ कि मर गेलइ - काहेकि ओकर की होते हल अगर ओकरा
ग्रिगोरी अलिक्सांद्रविच छोड़ देते हल  आउ अइसन तो होवे करते हल देर नयँ
तो सबेर  अगला आधा दिन तक ऊ शांत चुप आउ आज्ञाकारी रहलइ चाहे केतनो
ओकरा डाक्टर पुलटिस #### - सूजन कम करे खातिर भूसा आटा जड़ी-बूटी आदि
के कोमल गीलगर सामग्री के साथ कपड़ा से बान्हल पट्टी) आउ मिश्रित औषधि से
यातना देलकइ  किरपा करथिन वस्तुतः अपनहीं तो कहलथिन हल कि ऊ पक्का मर
जइतइ फेर काहे लगी ई सारा अपने के उपचार  - तइयो बेहतर हइ माक्सीम
माक्सीमिच ऊ उत्तर देलकइ कि हमर अंतःकरण शांत रहइ  निम्मन अंतःकरण
दुपहर के बाद ओकरा तरास सतावे लगलइ  हमन्हीं खिड़की खोल देलिअइ - लेकिन
कमरा में प्रांगण के अपेक्षा जादे गरमी हलइ बिछौना भिर बरफ रख देल गेलइ -
लेकिन कोय फयदा नयँ होलइ  हम जानऽ हलिअइ कि ई असहनीय तरास - मौत के नगीच
होवे के लक्षण हइ आउ ई बात पिचोरिन के बतइलिअइ  पानी पानी  
बिछौना पर से उठके भर्राल स्वर में ऊ बोललइ  ओकर चेहरा उतर गेलइ एगो
गिलास लेलकइ पानी भरलकइ आउ ओकरा देलकइ  हम हाथ से आँख झाँक लेलिअइ आउ
प्रार्थना करे लगलिअइ आद नयँ कउन  हाँ बबुआ हम बहुत कुछ देखलिअइ कि
कइसे लोग अस्पताल में आउ युद्ध के मैदान में मरऽ हइ लेकिन ई बिलकुल ऊ नयँ
हलइ बिलकुल ऊ नयँ   हम स्वीकार करऽ हिअइ कि आउ हमरा एक बात सालऽ हइ -
मौत के पहिले ऊ हमरा एक्को तुरी आद नयँ कइलकइ लेकिन लगऽ हइ हम ओकरा एगो
बाप नियन प्यार करऽ हलिअइ  खैर ओकरा भगमान माफ करे   आउ अगर सच
कहल जाय तो हम केऽ हलिअइ कि ऊ हमरा अपन मौत के पहिले आद करते हल  जइसीं
ऊ पानी पिलकइ कि ओकरा राहत मिललइ आउ लगभग तीन मिनट बाद ऊ मर गेलइ  दर्पण
ओकर होंठ भिर रक्खल गेलइ - बिलकुल साफे रहलइ   हम कमरा से पिचोरिन के
बहरसी लइलिअइ आउ हमन्हीं किला के परकोटा पर गेलिअइ हमन्हीं दुन्नु
पास-पास देर तक आगू-पीछू चहलकदमी करते रहलिअइ बिन एक्को शब्द बोलले आउ
हाथ पीठ दने मोड़ले ओकर चेहरा पर कोय विशेष भाव नयँ हलइ आउ हमरा दुख लगलइ
- हम ओकर जगह पर होतिए हल त शोक से मर जइतिए हल  आखिरकार ऊ जमीन पर बैठ
गेलइ छाया में आउ बालू पर छड़ी से कुछ तो रेखाचित्र बनावे लगलइ  जानऽ
हथिन हम अधिक शिष्टाचार खातिर ओकरा सांत्वना देवे लगी चहलिअइ बात करे
लगलिअइ ऊ सिर उठइलकइ आउ हँस पड़लइ  ई हँसी से हमर हड्डी से होके शीत
कँपकँपी दौड़ गेलइ  हम ताबूत #### शवपेटी) के औडर करे लगी चल गेलिअइ
 हम स्वीकार करऽ हिअइ कि आंशिक रूप से हम अपन विचार के पृथक् करे खातिर ई
काम में लगलिअइ  हमरा पास रेशमी कपड़ा के टुकड़ा हलइ ताबूत के एकरा से झाँक
देलिअइ आउ हम एकरा चानी के चेर्केस कलाबत्तू (गोटा) से सजा देलिअइ जेकरा
ग्रिगोरी अलिक्सांद्रविच ओकरे लगी खरदलके हल दोसर दिन भोरगरे हमन्हीं ओकरा
किला के पिछुआनी में दफना देलिअइ नद्दी के पास ओहे जगहा भिर जाहाँ ऊ
अंतिम तुरी बैठल हलइ ओकर छोटका कब्र के चारो दने अभी उज्जर #### आउ एल्डर के घना झाड़ी फैलल हइ  हमरा क्रॉस खड़ी करे के मन करऽ
हलइ लेकिन जानवे करऽ हथिन ई ठीक नयँ लगलइ - आखिर ऊ तो क्रिश्चियन नयँ
हलइ आउ पिचोरिन के की होलइ  हम पुछलिअइ पिचोरिन लम्मा समय तक बेमार
रहलइ दुब्बर हो गेलइ बेचारा लेकिन एकर बाद कभियो हमन्हीं बेला के बारे
बात नयँ करते गेलिअइ - हम देखलिअइ कि ओकरा दुख होतइ त काहे लगी  करीब
तीन महिन्ना बाद ओकरा येय रेजिमेंट में नियुक्त कइल गेलइ आउ ऊ जॉर्जिया
चल गेलइ  तब से हमन्हीं के दोबारा भेंट नयँ होलइ लेकिन आद पड़ऽ हइ कोय तो
हाल में हमरा बतइलकइ कि ऊ रूस लौट गेलइ लेकिन कोर #### के औडर में नयँ
हलइ  एकरा अलावे हमन्हीं नियन हीं समाचारे लेट पहुँचऽ हइ  हियाँ परी ऊ
एगो लम्मा भाषण ई विषय पर चालू कइलका कि समाचार एक साल देर से जानना केतना
अप्रिय लगऽ हइ - शायद ई लगी कि दुखद स्मृति दब जाय  हम उनका न तो
टोकलिअइ आउ न सुनलिअइ  एक घंटा के बाद यात्रा जारी रक्खे के परिस्थिति
उत्पन्न होलइ बर्फानी तूफान शांत हो गेलइ आकाश साफ हो गेलइ आउ हमन्हीं
रवाना हो गेलिअइ  रस्ता में अनजाने बातचीत के हम फेर से बेला आउ पिचोरिन
दने मोड़ देलिअइ  आउ की अपने नयँ सुनलथिन कि काज़बिच के साथ की होलइ  हम
पुछलिअइ काज़बिच के साथ  वास्तव में हमरा मालूम नयँ  हम सुनलिअइ कि
दहिना तरफ शापसूग के बीच कोय तो काज़बिच हइ बहादुर जे लाल बिश्मेत में
हमन्हीं के फायर कइला पर घोड़ा पर दुलकी चाल में जा हइ आउ अत्यंत आदरपूर्वक
झुकके अभिवादन करऽ हइ जब कभी गोली सनसनइते ओकरा भिर से होके जा हइ लेकिन
ई ओहे अदमी हइ एकरा में हमरा शक्का हइ  कोबी में माक्सीम माक्सीमिच
आउ हम एक दोसरा से अलग हो गेते गेलिअइ हम डाक घोड़ागाड़ी से रवाना होलिअइ
जबकि ऊ भारी बोझ होवे के कारण हमरा पीछू नयँ आ पइला  हमन्हीं के आशा नयँ
हलइ कि फेर कभियो मिलते जइबइ तइयो हमन्हीं मिललिअइ आउ अगर चाहऽ हथिन कि
हम सुनइअइ - त ई अपने आप में एगो कहानी हइ  लेकिन अपने की ई बात स्वीकार
करऽ हथिन कि माक्सीम माक्सीमिच एगो आदरणीय व्यक्ति हथिन   अगर अपने ई
बात स्वीकार करऽ हथिन त हम अपन शायद बहुत लमगर कहानी लगी पूरा-पूरा
पुरस्कृत समझबइ  #### 0 #### #### #### #### #### #### /* #### */ #### #### #### #### #### #### #### #### #### #### #### #### #### #### #### #### अनूदित साहित्य सूची पिछला #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### रूसी उपन्यास – “आझकल के हीरो”भाग-११ बेला -
अध्याय-१0एहे दौरान ऊ अपन कहानी ई तरह जारी रखलकइ - काज़बिच फेर से देखाय
नयँ देलकइ  खाली हमरा मालूम नयँ कि काहे हम अपन दिमाग से ई विचार के
निकास नयँ पइलिअइ कि ऊ बिन कोय उद्देश्य के अइले होत आउ कुछ तो खतरनाक
प्लान बना रहले होत  अइकी एक तुरी पिचोरिन हमरा सूअर के शिकार करे लगी
मनावऽ हइ हम देर तक ओकरा इनकार करते रहलिअइ - हूँ एगो जंगली सूअर से हमरा
की लेना-देना हलइ  लेकिन ऊ हमरा अपन साथ आखिर घसीटके लेइए गेलइ  हमन्हीं
पाँच गो सैनिक लेके भोरगरहीं गेलिअइ  दस बजे तक सरपत आउ जंगल में
एन्ने-ओन्ने घुमलिअइ - कोय जंगली जानवर नयँ मिललइ  ए की हमन्हीं के
वापिस नयँ चले के चाही  हम बोललिअइ जिद पर काहे लगी अड़ल रहना  ई तो
साफ देखाय दे हइ कि हमन्हीं एगो अशुभ दिन के निकसते गेलिअइ  लेकिन
ग्रिगोरी अलिक्सांद्रविच गरमी आउ थकान के बावजूद बिन कोय शिकार के वापिस
लौटे लगी नयँ चाहऽ हलइ अइसन ऊ व्यक्ति हलइ - जे कुछ इरादा करइ ओकरा
मिलहीं के चाही स्पष्टतः बचपन में ओकरा मइया दुलार से बिगाड़ देलके हल 
आखिरकार दुपहर में अभिशप्त सूअर मिल गेलइ - धायँ  धायँ   लेकिन नयँ -
ऊ सरपत के अंदर भाग गेलइ  अइसन अशुभ दिन हलइ  त हमन्हीं जरी सुन जिराके
वापिस घर रवाना होते गेलिअइ हमन्हीं चुपचाप पासे-पास रहते घोड़ा के लगाम
ढीला रखले आ रहलिए हल आउ लगभग ठीक किला के पास हलिअइ - खाली एगो झाड़ी के
चलते ऊ हमन्हीं से आड़ हलइ  अचानक गोली चल्ले के अवाज अइलइ  हमन्हीं एक
दोसरा दने तकलिअइ - हमन्हीं एक्के शक्का से अचंभित होलिअइ गोली के अवाज
आवे के दिशा में हमन्हीं सरपट घोड़ा दौड़इलिअइ - देखऽ हिअइ - परकोटा पर सैनिक
सब के एक समूह जामा होल हइ आउ अपन हथियार मैदान दने सीधिअइले हइ आउ हुआँ
एगो घुड़सवार सरपट घोड़ा दौड़इले जा रहल ह आउ जीन पर कुछ तो उज्जर रंग के
पकड़ले हइ  ग्रिगोरी अलिक्सांद्रविच कइसनो चेचेन के अपेक्षा बत्तर नयँ
चिल्लइलइ खोल से अपन हथियार निकसलकइ - आउ ओधरे सरपट भागलइ हम ओकर
पीछू-पीछू  भाग्यवश असफल शिकार के कारण हमन्हीं के घोड़वन थक्कल-माँदल
नयँ हलइ - जीन के निच्चे से ऊ सब पूरा जोर लगा रहले हल आउ पल-पल हमन्हीं
नगीच आउ नगीच पहुँच रहलिए हल  आउ आखिरकार हम काज़बिच के पछान लेलिअइ
खाली पता नयँ लग पइलइ कि ऊ अपन सामने कउची पकड़ले हइ  हम तब पिचोरिन के
बराबर में आ गेलिअइ आउ ओकरा चिल्लाके कहऽ हिअइ - ई तो काज़बिच हइ   ऊ
हमरा दने तकलकइ सिर हिलइलकइ आउ घोड़वा के चाभुक लगइलकइ  त अइकी आखिरकार
हमन्हीं ओकरा से बंदूक के परास #### के अंदर पहुँच गेते गेलिअइ
काज़बिच के घोड़वा थकके चूर हलइ कि हमन्हीं के घोड़वन से बत्तर हलइ (मालूम
नयँ) लेकिन ओकर सब प्रयास के बावजूद ऊ यथेष्ट गति से आगू नयँ बढ़ पइलइ 
हमरा लगऽ हइ अइसन पल में ओकरा कराग्योज़ के आद आवऽ होतइ  देखऽ हिअइ -
पिचोरिन सरपट जइते बंदूक से निशाना लगाब करऽ हइ  गोली मत चलावऽ  हम
ओकरा तरफ चिल्लइलिअइ  गोली बचाके रक्खऽ हमन्हीं ओकरा भिर अइसीं पहुँच
जइते जइबइ  ओह ई नौजवान लोग  हमेशे गलत समय पर भड़क जा हइ  लेकिन
गोली के अवाज सुनाय देलकइ आउ गोली घोड़वा के पिछला गोड़ के घायल कर देलकइ -
ऊ जोश में करीब दस उछाल लगइलकइ लड़खड़ा गेलइ आउ टेहुना के बल गिर पड़लइ
काज़बिच जीन पर से उछल पड़लइ आउ तब हमन्हीं देखलिअइ कि ऊ अपन हाथ में एगो
औरत के धइले हलइ जे बुर्का से लपटल हलइ  ई बेला हलइ  बेचारी बेला 
ऊ हमन्हीं के संबोधित करके अपन भाषा में कुछ तो चिल्लइलइ आउ ओकरा (बेला) पर
अपन खंजर उठइलकइ  एक्को पल देरी करे के समय नयँ हलइ - हम गोली चला
देलिअइ अपन तरफ से अनुमान से शायद गोली ओकर कन्हा में लगलइ काहेकि
अचानक ऊ अपन हाथ निच्चे कर लेलकइ  जब धुआँ साफ हो गेलइ त जमीन पर घायल
घोड़ा पड़ल देखाय देलकइ आउ ओकरे बगली में बेला आउ काज़बिच अपन बंदूक फेंकके
झाड़ी से होते बिलाय नियन हाथ-गोड़ के बल पे ढालू चट्टान पर चढ़ रहले हल
ओकरा हुआँ से निच्चे उतार देवे के मन कइलकइ - लेकिन बंदूक में कारतूस बोजल
नयँ हल  हमन्हीं घोड़ा पर से उछलके उतर गेते गेलिअइ आउ बेला दने दौड़के
गेलिअइ  बेचारी बिन हिलले-डुलले पड़ल हलइ आउ घाव से खून के धारा बह रहले
हल  कइसन निर्दय हलइ अगर ऊ दिल में प्रहार करते हल - त एक्के तुरी सब
कुछ तखनहीं खतम हो जइते हल लेकिन पीठ में  बिलकुल डाकू नियन प्रहार  ऊ
बेहोश हलइ  हमन्हीं बुर्का के फाड़ लेलिअइ आउ घाव के यथासंभव कसके बान्ह
देलिअइ बेकार में पिचोरिन ओकर ठंढाल होंठ के चूम रहले हल - कुच्छो ओकरा
होश में नयँ ला सकऽ हलइ  पिचोरिन घोड़ा पर सवार हो गेलइ हम बेला के जमीन
पर से उठा लेलिअइ आउ कइसूँ ओकरा भिर जीन पर पाड़ देलिअइ पिचोरिन ओकरा हथवा
से धर लेलकइ आउ हमन्हीं वापिस रवाना होलिअइ  कुछ मिनट के मौन के बाद
ग्रिगोरी अलिक्सांद्रविच हमरा कहलकइ - सुनथिन माक्सीम माक्सीमिच हमन्हीं
ई तरह से ओकरा जिंदा घर तक पहुँचा नयँ पइते जइबइ  - सही बात हइ  हम
कहलिअइ आउ हमन्हीं घोड़ा के पूरे गति से सरपट दौड़इलिअइ  #### 0 #### #### #### #### #### /* #### #### #### #### #### #### #### #### #### #### #### #### #### #### #### #### #### #### अनूदित साहित्य सूची पिछला अगला