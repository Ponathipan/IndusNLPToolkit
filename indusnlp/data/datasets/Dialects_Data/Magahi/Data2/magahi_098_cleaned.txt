#### 0 #### #### #### #### /* #### */ #### #### #### #### #### #### #### #### #### #### #### #### #### #### #### सारथी॰ = मगही पत्रिका सारथी॰ सम्पादक - श्री
मिथिलेश मगही मंडप वारिसलीगंज जि॰ नवादा मो॰ 0८0८४४१२४७८ मार्च २0१२
अंक-१७ कुल ४0 पृष्ठ ठेठ मगही शब्द के उद्धरण के सन्दर्भ में पहिला
संख्या प्रकाशन वर्ष संख्या (अंग्रेजी वर्ष के अन्तिम दू अंक) दोसर अंक
संख्या तेसर पृष्ठ संख्या आउ अन्तिम (बिन्दु के बाद) पंक्ति संख्या
दर्शावऽ हइ कुल ठेठ मगही शब्द-संख्या (‘मगही पत्रिका’ के अंक १-२१ ‘बंग
मागधी’ के अंक १-२ 'झारखंड मागधी' अंक १ एवं सारथी अंक-१६ तक संकलित
शब्द के अतिरिक्त) - ५३३ठेठ मगही शब्द (असे थ तक):१ अँटाना (= आँट में
लाना) (ऊ फेन बुदबुदाल 'लुझनावली तो दू-चार दिन में मनइते-फुसलइते
डरइते-धमकइते आँट में आ गेल हल जानय पड़िया के अँटावइ ले कौन-कौन बेलना
बेले पड़त  लुझना तो सीधा-सपट्टा हमर एहसान से दबके मुँह गड़इले खोंखे के भी
हिम्मत नञ् करऽ हल मुदा ससुरा ई बीझना के आँख से तो आगे टपकइत रहऽ हे ')
(सारथी॰१२:१७:२२:२४८)२ अंगइठी (अइसइँ जब सब कष्टी के कष्ट सुन लेलका त
कहलका अब हम जइबइ जल पिलाव  / उनखा जल पिलावल गेल अंगइठी लेलका फेन
स्वभाविक रूप में आ गेला  लोग-बाग उनखा घेर लेलक  सवाल पर सवाल पूछऽ लगल
) (सारथी॰१२:१७:११:३५0)३ अइठकी-बइठकी (नरेन भाय त ऊ यात्रा में एगो सवाल
छोड़ि के दोसर दिन चलि देलन बकि हमर नीन हरि गेलन  चिंतन मनन चलऽ लगल 
अइठकी-बइठकी भेल आउ निर्णय भेल कि 'सारथी' के फेनु प्रकाशित करावल जाय )
(सारथी॰१२:१७:२:१२९)४ अइसइँ (दे॰ अइसहीं अइसीं) (केतना उस्सठ होवऽ हे
महाजन  तनिक दाया-माया नञ्  धिरका-धिरका के पइसा वसूलतो  
हिसाब-किताब में जित्ते गाय गिले ले तइयार  तिलका-घर के की सब के सब
अइसइँ लंगो-तंगो  परदेस के कमाय महाजने के हाथ या अइला पर जलसा-जुलूस में
खतम  कुछ सेंगरे तब ने  अइसइँ जब सब कष्टी के कष्ट सुन लेलका त कहलका
अब हम जइबइ जल पिलाव  / उनखा जल पिलावल गेल अंगइठी लेलका फेन स्वभाविक
रूप में आ गेला  लोग-बाग उनखा घेर लेलक  सवाल पर सवाल पूछऽ लगल )
(सारथी॰१२:१७:८:१५१ ११:३४७)५ अउने-पउने (दे॰ औने-पौने) (गाँव वलन आदमी
शहर बनावइ लेल भुक्खल-पियासल गर-गोरू सन झुंड के झुंड बहरा रहल हे  गाँव
के जमीन पानी बिन तरासल हे  नहर कुआँ बोरिंग पर केकरो धियान नञ् 
खेती-पाती के जमीन अउने-पउने में हथियावल जाहे ) (सारथी॰१२:१७:९:१२८)६
अगवे (बाझो सिंह बढ़-चढ़ के खरच-बरच कर रहला हल   अगवे गेहुँम के आँटा आउ
डबल स्टीम सीतवा चाउर आध मन के करीब बीझना के माय ड्योढ़ी से लेके आल हल )
(सारथी॰१२:१७:२१:१४१)७ अड्डी (~ मारके बइठ जाना) ('तूँ अपना के हारल काहे
बूझऽ हा  दुर्दिन कि हमर जिनगी में अड्डी मारके बइठ जइतन  ई आल हे त जइबे
करत  अन्हरिया रात आवऽ हे सबेरा लावइ ले याद रखि ला ' तनी तनइत सुनीता
बोलल ) (सारथी॰१२:१७:१५:३२४)८ अदंक (= आतंक डर भय) (तिलका शहर पहुँच
गेल   पहिले माय साथ कत्तेक तुरिया आल हल  तहिया हरदम माय के गोझनउठे
धइले रहऽ हल  बाऊ साथे आल त परदेसे जाय लेल  ऊ धरमसाला के आगू पहुँचल 
देखलक कि सैकड़ों आदमी ओरे-धारी लैन लगइले हे  पहिले ठीकेदार गाँव-गाँव
जाके आदमी तलासऽ हल  मुदा अब जंगल दने नञ् जा हे  अदंक भर गेल हे )
(सारथी॰१२:१७:९:११९)९ अद्धा (= वि॰ आधा सं॰ आधा भाग ईंट आदि का आधा भाग
शराब की आधी बोतल शराब का नपना) (कापो चा त घरो से बहराय में तेरह तुरी
सोचो हथ  / की बाबा फटफटिया चढ़भो   / कापो चा बिन देखले माय-बहीन
उकटे लगो हला  कभी-कभार त एका अद्धा फेंक भी दे हला - लगो चाहे नञ् )
(सारथी॰१२:१७:१३:११४)१0 अधअदमी (जब जंगल में सड़क बने लगल त देह पर तनि
रोगन चढ़ल  सब जन्नी-मरद हियाँ तक कि छोट-छोट बाल-बुतरू से लेके अधअदमी तक
के काम मिल गेल हल ) (सारथी॰१२:१७:८:२३-४)११ अधखुलल (कुछ औरत अपन आँख
मुनले जोर-जोर से ताली बजा-बजा मगन गावइत दिख रहलन हल  कुछ एकदम लुज-लुज
बूढ़ी बुतरू-सन चकित खिड़की के बाहर के नजारा देखे में बिसित हलन  उनखर
पिचकल गाल वला मुँह खुलल हल  किनखो मुँह के कोर से लार गिर रहल हल 
कभी-कभार उनखर अधखुलल मुँह से गावल भजन के एकाध टुकड़ी हउले से फिसलि जा हल
) (सारथी॰१२:१७:२४:१२४)१२ अधछेछर (नरेन्दर करवट बदलि लेलक हे  अहल-बहल
सोंचते-सोंचते फेनो नींद आ जाहे  अधछेछर नींद में फेनो सपना देखऽ लगऽ हे 
ऊ पटना में अपन बड़का भइया के पास हे  खाय-पीये मिल जाहे बकि भाभी के ताना
के साथ ) (सारथी॰१२:१७:१६:२३४)१३ अधमने (थकान आउ गढ़गर नीन के वजह से
थोड़के देरी में ऊ नौजवान माय अधमने से ऊँघऽ लगल ) (सारथी॰१२:१७:२४:३३२)१४
अनइ-जनइ (खा-पी के बाहरे बथान पर सुत गेल  अधरात के नीन टूटल 
एन्ने-ओन्ने हिअइलक त देखऽ हे कि सामने वला घर के केबाड़ी खुलल हे  एकाध
जन्नी के अनइ-जनइ भी देखलक  पहिले तो लगल कि बहरभूँइ के बात होत )
(सारथी॰१२:१७:९:३५)१५ अनबेरा (हमरा नींद कहाँ  हम त टुक-टुक आवइत-जाइत
लोग-बाग गाड़ी देखइ के अनबेरा में उठल बइठल घूमइत समय बितावऽ लगलूँ 
गाड़ी आवे रुके पसिंजर उतरे चढ़े  लाल-लाल अंगा पेन्हले कुली के माथा पर
भारी-भारी समान ) (सारथी॰१२:१७:२६:२१३)१६ अनमनाल (गाड़ी रुकल  भीड़ में ऊ
दुन्नूँ औरत-मरद अन्हार में बदलि गेल  बुजुर्ग के चेहरा पर स्याह परछाईं
तैर रहल हल ठिसुआल सन  ऊ सामने के खिड़की से अनमनाल अंदाज में लटफरेम के
अन्हार दने घूरऽ लगलन ) (सारथी॰१२:१७:२५:२३३)१७ अन्हार-पन्हार (जगह-जगह
पर चाह-पानी के दोकान भी खुल गेल हल  कज्जउ-कज्जउ तो होटलो खुल गेल लैन
होटल  चकाचक   बूढ़-पुरनियाँ के हाथ पर दू पइसा अइलो नञ् कि
साँझे-बिहने चाह पीअइ ले हाजिर  बूढ़ आदमी चाह के सवाद के साथ-साथ बातचीत
के माने-मतलब भी बूझे लगलन  अन्हार-पन्हार में चलइ वला खिस्सा-गलबात पर
उनकर कान खड़क जा हल ) (सारथी॰१२:१७:९:११)१८ अन्होर (दे॰ 'अनोर') (तड़ाक
  बीझना ओकर गाल पर एक चमेटा जड़ देलक हल  मगर ई सब बात के तो लमहर
पाँख होवऽ हे उड़ते-फिरते सउँसे गाम अन्होर  केकरा-केकरा चमेटा मारले चले
बीझना ) (सारथी॰१२:१७:२१:३२३)१९ अपसोवारथी (अइसे काहे बोलइत ह जी 
अपसोवारथी वाला बात   लोग कहइत हलथी कि ढेर कम्बल आयल हइ बाँटे खातिर
 टरके-टरक आयल हइ  बेदामी कहलक ) (सारथी॰१२:१७:५:३२९)२0 अबधुर (=
अबधर अब तक अभी) (अरे बेदामी  का करबऽ  देख न केतना लूल-लांगड़ आउ
कोढ़ी-काबर निराश लउट गेलन  दिन भर मांगतन ऊ भी छूटल  अब त कम्बल मिलतो न
 कम्बल त गूलर के फूल हो गेल  बाकिर सोचऽ  का जनी अबधुर राजा आ जथी आउ
कम्बल बाँटे लगतथी त हमनी के बड़का मोटरी हो जायत ) (सारथी॰१२:१७:५:३५)२१
अरखना-परखना (कभी-कभार उनखर अधखुलल मुँह से गावल भजन के एकाध टुकड़ी हउले से
फिसलि जा हल  ऊ जउन कदर वातावरण में डूबके अरख-परख रहलन हल ओकरा देखइत ई
नञ् लगि रहल हल कि ऊ गुरु-स्तुति में मन लगा रहलन हे )
(सारथी॰१२:१७:२४:१२७)२२ अरूआ (~ लड़की) (रोज कुछ ने कुछ इलाज चलइत रहलइ 
एक दिन सोमरा कहलकइ बाबू  दोसर बियाह कर लियउ  शनीचर कहलखिन अब तोरा
काना के अरूआ लड़की मिलतउ  मिलतउ उथायल-बथायल आन्हर-कान छोड़ल-छाड़ल बच्चा
वाली  ऊ माथा के बोझ हो जइतउ  ऊ अप्पन बच्चा के मानतइ कि तोर बचवा के )
(सारथी॰१२:१७:१९:११५)२३ अलंग (ई तो ठीके कहऽ हो कापो भइया  एतना दिन से
जोत-कोड़ रहलिअइ हे एगो अपनापन के बोध हो गेलइ हे  ई खेत ई बगइचा ई
गंगकिनारी ई आर ई अलंग सभे कुछ अपना लगो हे  दू अंगुल आरी ले फौदारी हो
गेलइ हल भइया  बाकि   एगो थक्कल-हारल सिपाही नियन कहलका पटवारी जी )
(सारथी॰१२:१७:१३:३१0)२४ अलगइले (= अलगाना+'ले' प्रत्यय उठइले उठाए हुए)
(आझ बीझना पर ईहे ३२ नम्बर पहाड़ बनके गिरल हे  बाझो सिंह के कइसे पता चलल
कि पड़िया ३२ नम्बर के पेन्हऽ हइ  एकर माने तेतरा के बात सोलह आना सच हे 
ऊ कह रहल हल 'बाझो सिंह अइसहीं नञ् तोर बियाह में गोड़ अलगइले हलउ  ऊ तोर
मेहरारू के कुमारे में नाप-जोख  ' बीझना के माय ई सब जानऽ हल कि नञ्
पता नञ् मुदा महीना दिन पुरते-पुरते पड़िया नयकी कनियाय से नयकी कमिनियाँ
बन गेल  बाझो सिंह भी एहे दिन देखे ल ने ओकर बियाह में गोड़ अलगइले हल )
(सारथी॰१२:१७:२१:३१४ २२:१२२)२५ अलता (बाझो सिंह बढ़-चढ़ के खरच-बरच कर
रहला हल  चौड़ा पाड़ वाला कथई रंग के दू गो साड़ी सिलल-सिलावल साया-बिलौज
तीन भर के पायल रंगन-रंगन के चार डिब्बा चूड़ी अलता अइना कंघी पाउडर
दौरा नियर साज के पेठा देलन हल  अभी पड़िया के गोड़ के अलता मेटाल भी नञ्
हल कि बीझना बिदके लगल  जनु ओकर कान में के कौन मंतर फूँक देलक हे कि
पड़िया से भर मुँह बोले नञ् ) (सारथी॰१२:१७:२१:१३७ २२)२६ अहियात (घाट से
थोड़े हटि के पतित पावनी सरयू नदी कलकल प्रवाहित हो रहलन हल  हम त जादे से
जादे सकरी टाटी नदी देखली हल जे बरसात में त अहियात हो जाहे आउ बकिये
सालो भर सुक्खल के सुक्खल  फाँकऽ बालू ) (सारथी॰१२:१७:२६:३४३)२७ अहो (=
उम्र या दरजा में कम लोगों को संबोधित करने में प्रयुक्त शब्द) (ऊ रुकि के
पुछलन 'कहाँ घर हउ नुनु ' - 'वारिसलीगंज' हम मुस्कुरायत कहली  - 'तूँ
डॉ॰ प्रकाश के बेटा हीं हो ' ऊ पुछलन 'आउ कोय अइलउ हे ' - 'मइयो अइलइ हे
' बड़े सरकार किशोर शरण जी दने निहारि के कहलन 'अहो किशोरी बुतरुआ पर
ध्यान रखिहीं' आउ बाबा आगू बढ़ि गेला  हम त हैब-गैब में हली उनखर रूप-रंग
देखि के  ममता से भरल  दया के प्रतिभूति ) (सारथी॰१२:१७:२७:१५२)२८
आँख-समांग (~ बिला जाना) (बीझना  हम्मर भतार   मोछमुतवा के जनु के
सहका देलकइ कि बियाह के बाद से नतीजा कर रहल हे  आउ बाझो सिंह  ओकर आँख
समांग बिला जाय निपुतरा के  आझ हमरा कोय करम के नञ् छोड़त हल  एगो नफरत के
शिकार बनइले हल त एगो वासना के  ई मरद जात जनानी के देह के गिंजन करइ लेल
ही जलमल हे कीऽ ) (सारथी॰१२:१७:२३:२४७)२९ आँट (~ में नञ् आना) (बाझो सिंह
एकसरे दलान पर बइठके बूँट के खस्सी जइसन चखना पर अंग्रेजी दारू चढ़ा रहल हल
 दू-चार पैग के बाद आँख गोल-गोल हो गेल जेकरा में खून अब टपके कि तब  
दू महीना से जादे हो गेल  पड़िया अभी तक आँट में नञ् आल  ऊ थूक निगलइत
बुदबुदाय लगल 'पड़िया  आझ तोर जुआनी के रस भी दारुए में पिलाके पी जइबउ
' ऊ फेन बुदबुदाल 'लुझनावली तो दू-चार दिन में मनइते-फुसलइते
डरइते-धमकइते आँट में आ गेल हल जानय पड़िया के अँटावइ ले कौन-कौन बेलना
बेले पड़त  लुझना तो सीधा-सपट्टा हमर एहसान से दबके मुँह गड़इले खोंखे के भी
हिम्मत नञ् करऽ हल मुदा ससुरा ई बीझना के आँख से तो आगे टपकइत रहऽ हे ')
(सारथी॰१२:१७:२२:२४१ ४७)३0 आँधी-बतास (देखऽ बेदामी  भोट के बेरा रहतइ
हल न त रजवा जरूर अतउ हल  आँधी-बतास में उड़ के भी बाढ़ में दहा के भी 
कइसहूँ पहुँचतउ हल  आके फुसलतउ हल घिघिअतउ हल बाकिर अभी  चल्हवा
बड़बड़ाइत हल आउ ओकर साँस धौकनी नियन चले लगल हल ) (सारथी॰१२:१७:६:२१७)३१
आगरों ('एक दिन तोहूँ चल जइहऽ तिलक ' भउजी हँसइत कहलकी / भउजी के बात याद
अइते ओकरा लगे लगल कि सच्चोक में भउजी आगरों जानऽ हली  पहिले बाऊ परदेस
कमाय ले जा हलन  भइया हम दीदी आउ मइया घर पर  हिसाब जोड़े-नारे में
मइया एकदमे भोंजल हे  ऊकी तहिया फूफा के हाथ बाऊ रुपइया भेजइलका हल 
महाजन आल आउ तीन-तेरह करके कुल्ले हथिया लेलक  महाजनो के जइसे आगरों हो
जइतो  केकरा हीं पइसा अइलो केकरा हीं नञ् अइलो या केकरा कहिया अइतो जइसे
तार लगल हे ) (सारथी॰१२:१७:८:१३ ४0)३२ आन्हर-कान (रोज कुछ ने कुछ इलाज
चलइत रहलइ  एक दिन सोमरा कहलकइ बाबू  दोसर बियाह कर लियउ  शनीचर
कहलखिन अब तोरा काना के अरूआ लड़की मिलतउ  मिलतउ उथायल-बथायल आन्हर-कान
छोड़ल-छाड़ल बच्चा वाली  ऊ माथा के बोझ हो जइतउ  ऊ अप्पन बच्चा के मानतइ
कि तोर बचवा के ) (सारथी॰१२:१७:१९:११६)३३ आर (= बड़ी आरी) (ई तो ठीके
कहऽ हो कापो भइया  एतना दिन से जोत-कोड़ रहलिअइ हे एगो अपनापन के बोध हो
गेलइ हे  ई खेत ई बगइचा ई गंगकिनारी ई आर ई अलंग सभे कुछ अपना लगो हे
 दू अंगुल आरी ले फौदारी हो गेलइ हल भइया  बाकि   एगो थक्कल-हारल
सिपाही नियन कहलका पटवारी जी ) (सारथी॰१२:१७:१३:३१0)३४ आल-औलाद (मौगी
कुरोध के बोललइ दुर्रर्र ने जाय छुछुन्नर   हम बे नगन होल जाही  ई
पाछूहिया को की देखऽ हीं  सोमरा कहलकइ अरे देखऽ हिअइ - हमर सातो पहुरा
कहाँ हइ  मौगी कहलकइ दुर्र हो   लाजो नै लगऽ हइ मर्दवा के  
चलें ने घर में खूब दीया बत्ती बारके देखइत रहिहें  सात पहुरा कि ई अइसन
समुंदर हइ कि एकरा में तों तोर आल-औलाद सब समा जइतउ पता नै चलतउ 
कनियाय घर अइली - सलियाने बच्चा  मागु से कहलकइ - तों ठीक कहलहीं हल 
एकरा में तोर सातो पहुरा कि तोर आल-औलाद सब समा जइतउ )
(सारथी॰१२:१७:१८:३११ १९:३३६)३५ आहि-उपाय (संयोग बूझऽ ऊ गाँव में हैजा
फैल गेल  आदमी चील-कौआ नियन पटपटाय लगल  गाँव वलन के चनका-बुन छिटकल -
'हो न हो ऊहे पगलवा के करामात रहे  बुझा हउ पहुँचल फकीर हलउ  खोज 
ऊहे आहि-उपाय करतउ ' फिन की हल आदमी खिंड़ल  यमुना सिंह के पकड़ि के लावल
गेल  ऊ चौपट्टी गाँव घूम गेला  सुनऽ ही महामारी थमि गेल )
(सारथी॰१२:१७:२७:३३८)३६ इन्द्री (= इन्द्रिय) (चानो का गरजला अबकी लाठी
में सुरधामे  हमरा चीन्हलें कि नञ् ' भगत त हक्का-बक्का  ई फेन लाठी
उसाहलका टुकुर-टुकुर की ताकऽ हें  चीन्हलें कि दिअउ फेन लाठी  लाठी से
भी जादे खतरनाक इनखर गोसाल चेहरा बुझा रहल हल  भगत के भूत परा गेल  भीड़
खुसुर-फुसुर करे लगल  भगत के छोम्मा इन्द्री जाग गेल )
(सारथी॰१२:१७:११:२४७)३७ इसपिरेस (= एक्सप्रेस) (जमात एगो खलिया बेंच
हथियाके बइठ गेल  पता चलल - साढ़े ग्यारह बजे रात के एक नम्बर लटफरेम पर
गाड़ी आवत  इसपिरेस  एकर पहिले हम इसपिरेस पर नञ् चढ़लूँ हल )
(सारथी॰१२:१७:२६:१४७ ४८)३८ उकात (= औकात) (बाझो सिंह के अदमी आवे तब 
दरद के दू-चार गोली या कभी-कभी सुइया भोंकवा दे  पलस्तरा करावे के ने ओकर
उकात ने बाझो सिंह के कोय मतलब  रहल हरवाहा के बात तो लुझन के छोटका
बेटा बीझना छौड़गरे हल जे अपन बाप के झाड़ा-पखाना करवाके मालिक के हुकुम
बजावे ले चलिए जा हल  सपना भी उकाते के देखके उड़ान भरऽ हे एकदम
नापल-जोखल  घोड़ा पर सवार राजकुमार महल के अँटारी से झाँकइत राकुमारी के
गोदी उठाके फुर्रऽऽऽ जइसन सपना भला बीझना के आँख पर कहाँ से बइठत मुदा ओकर
सपना भी कम अजगुत नञ् रहऽ हल  नोट के धाह तो बड़का-बड़का के चुंगार दे हे
ई कंगलवा बीझना के की उकात  दू-चार हजार खरच करवइ कि पड़िया हम्मर गोदी में
) (सारथी॰१२:१७:२0:१४४ ३३७ २२:३६)३९ उजलत (= हड़बड़ी जल्दीबाजी देर
होने की वजह से झुंझलाहट) (हम किशोरी शरण जी के साथ जा रहलूँ हल  ओतबड़
पंगत में मंत्रोच्चार चलि रहल हल  व्यवस्था के तारीफ  कोय हर-हर खर-खर
नञ्  कोय उजलत नञ् कोय कमी नञ्  छप्पन प्रकार  अपूर्व स्वाद  आत्मा
तृप्त ) (सारथी॰१२:१७:२७:२२0)४0 उजास (पड़िया अन्हार होवे के अनेसा में
गुदगुदी महसूस कर रहल हल 'आझ तो पुछिए लेबइ कि काहे तूँ हमरा से फड़कल रहऽ
ह ' मन में ढेर बात सोरिअइले मगर बीच-बीचे से ओझरा जाय  ढिबरी के तरेंगनी
उजास में भीतरी मन के पियास बढ़ल जा रहल हल  ऊ बच्ची के बुट्टी भर के
मुट्ठी अपन हाथ में थामि रखलक हल आउ थोड़े झुकइत बच्ची के चेहरा से अपन मुँह
सटा के हौले-हौले आगू-पीछू झुकि-झुकि के बुजुर्ग दने इशारा करि के ओकर
जुबान से बोलावे के जतन करि रहलन हल - बोल बुनियाँ  नान्ना  बोल 
नान्ना  बुजुर्ग के चेहरा ममता के उजास फेंकइत खुशी से झलमल-झलमल करि रहल
हल ) (सारथी॰१२:१७:२१:३३८ २५:१२७)४१ उथायल-बथायल (रोज कुछ ने कुछ इलाज
चलइत रहलइ  एक दिन सोमरा कहलकइ बाबू  दोसर बियाह कर लियउ  शनीचर
कहलखिन अब तोरा काना के अरूआ लड़की मिलतउ  मिलतउ उथायल-बथायल आन्हर-कान
छोड़ल-छाड़ल बच्चा वाली  ऊ माथा के बोझ हो जइतउ  ऊ अप्पन बच्चा के मानतइ
कि तोर बचवा के ) (सारथी॰१२:१७:१९:११६)४२ उनइस-बीस (बाझो सिंह के देहरी
से जुड़ल रहइ लेल भी ई जरूरी हे  आखिर घटल-बढ़ल उनइस-बीस वहइँ से ने पूरा
होवऽ हे  बीझना के काँधा पर भी पालो रखा गेल हल  समय से पहिले जुआन हो
गेल  दिन भर के हरवाही बैल-धूर के सानी-पानी मालिक के दियल डेढ़ कट्ठा
घेरवारी सब ओकरे जिम्मे ) (सारथी॰१२:१७:२0:३२३)४३ उबना-डूबना (ताली के
गड़गड़ाहट में कापो बाबू के कुछ नञ् बुझायल  असमंजस में उबे-डूबे रहला हल कि
तिरबेनी सिंह टोकलका की हो भयवा कुछ बुझलहीं  / नञ् यार की बात हइ
 / इहाँ एनटीपीसी खुलतइ  कोयला से बिजली बनतइ )
(सारथी॰१२:१७:१३:२२)४४ उमकना (नञ् बेटा तोरा नञ् पता हउ कि बीमार बाप आउ
माय ले सिरहाना में बइठल बेटा कतना बेसकीमती होवो हइ  ओइसहीं आरी पर
किसान के देखके खेत झुमऽ लगो हइ ओकर मन के उद्गार उमक जा हइ फसल के रूप
में  इहे हमर संस्कार हइ बेटा  छप्पर से टाँगल लालटेन निकाल के पड़िया
के आगू कइलक त लाज बांध तोड़के उमके लगल  सिर से नोंह तक रेशमी रूइया के
फाहा बनल पड़िया बीझना के छुअन से समटाल जा रहल हल ) (सारथी॰१२:१७:१४:१३९
२१:२२१)४५ उरमना ('खाय के मन नञ् हउ सुतऽ दे ' - 'दुइयो कौर खा ल  खाली
पेट फेन गैस्टिकवा उरम्हि जइतो  लेनी के देनी  पइसा ने कौड़ी ')
(सारथी॰१२:१७:१६:१४३)४६ उसराना (= उसरना काम आगे बढ़ना प्रगति दीख पड़ना)
(बाझो सिंह के लगल कि अबरी निशाना ठीक बइठल हे  ऊ बोललन - 'एक आदमी से
केतना काम उसरइतइ दुन्नु सास पुतोह के कल भेज दिहें  आउ हाँ  इमलिया तर
वला खेत के सभे मरहीना काटके कल साँझ तक ले आना हउ  ओकरा में हर चढ़ावे के
हइ ') (सारथी॰१२:१७:२३:१२८)४७ उस्सठ (केतना उस्सठ होवऽ हे महाजन  तनिक
दाया-माया नञ्  धिरका-धिरका के पइसा वसूलतो  गारी-गलौज तो मानऽ ओकर बपौती
हे ) (सारथी॰१२:१७:८:१४२)४८ ऊकी (= उका उकी) (हिसाब जोड़े-नारे में मइया
एकदमे भोंजल हे  ऊकी तहिया फूफा के हाथ बाऊ रुपइया भेजइलका हल  महाजन आल
आउ तीन-तेरह करके कुल्ले हथिया लेलक ) (सारथी॰१२:१७:८:१३७)४९ ऊराते (ऊपर
नीचे सोचते पढ़ते ऊराते उठल अप्पन झोरा में थोड़े सा सामान समेट के रखलक आर
गाँव छोड़के चल देलक कइएक उदेस लेके ) (सारथी॰१२:१७:१९:२३८)५0 एकलगायत
(आसिन के महीना जब एकलगायत त्योहार मनावे ल परदेस से कमा-कमा के सब लौट रहल
हल पड़िया घर-दुआर देवता-देवी छोड़के माउग-मरद बाले-बच्चे अइँटाखोल जाय ले
तैयार हे  एक जुटी पर दस हजार ओकरा में पाँच हजार से बेसी दादनी जे
पहिलहीं अँचरा के खुँटी से ससर गेल हल  भट्ठा पर चढ़े घड़ी पाँच हजार से कमे
हाथ लगल ) (सारथी॰१२:१७:२0:११२)५१ एकलगायते (बाझो सिंह एकसरे दलान पर
बइठके बूँट के खस्सी जइसन चखना पर अंग्रेजी दारू चढ़ा रहल हल  दू-चार पैग
के बाद आँख गोल-गोल हो गेल जेकरा में खून अब टपके कि तब  ठोर पर जीभ
एकलगायते नाच रहल हल ) (सारथी॰१२:१७:२२:२३९)५२ एकलगौरी (सावन के महीना 
एकलगौरी बारिस से नदी-नाला उमता गेल  गंगा के दुन्नूँ किछार लबालब  हम
भी जुआनी में अइसन छलांग लगावऽ हली बकि एक्के बेर  फिन रुकके दोहरा सकऽ
हली मुदा ई छोकरा त एकलगौरी करवटिया छलांग लगइते रहल  देखताहर सब भौंचक
हलन ) (सारथी॰१२:१७:१0:११४ ३0:२१७)५३ एकलौठा (साँझ के सब पतिपदा के
दलान पर जमा होला   तय भेल कि पाँच अदमी आगू टरेन से जायत रसद-बुतात
लेके आउ पाँच पांडव जानवर साथ गंगा हेलता  चानो का कहलका 'मंगलामुखी सदा
सुखी  कल हाँका हो जाय के चाही ' जोड़ल गेल - पचीस भैंस पाँच अदमी  सब
के सब जुआन एकलौठा कसरती पहलवान  चेथरूआ सबसे छोट भले हल मुदा हल
सहसगर लमहर छरहर पट्ठा छोंड़ा ) (सारथी॰१२:१७:१0:२३)५४ एका (= एकाक
एकाध) (कापो चा त घरो से बहराय में तेरह तुरी सोचो हथ  / की बाबा
फटफटिया चढ़भो   / कापो चा बिन देखले माय-बहीन उकटे लगो हला  कभी-कभार
त एका अद्धा फेंक भी दे हला - लगो चाहे नञ् ) (सारथी॰१२:१७:१३:११४)५५
एकागो (सरकार के नाक में दम करे आउ कोय अहम् फैसला नञ् लेवे देवे में हम्मर
भूमिका अहम्  मोका मिलत तो बाप-दादा के नाम पर एकागो बंदरगाह हवाई अड्डा
स्टेडियम या कौलेज खोलवावे के काम सुनिश्चित समझऽ )
(सारथी॰१२:१७:३६:२४४)५६ एज्जइ (= एज्जे यहीं) (कहियो सबेरे उठ जा हल त
दलदल कँपइत पहाड़ के पुरवारी ठइयाँ चउरगर पत्थर पर बइठ के रउद खइते रहऽ हल 
ओजा गाँव के अउरो ढेर सा बुतरू-बानर से लेके बड़गर आदमी तक रउद सेंके हे 
नीचू में खेत आउ तनि ऊपर में चउड़गर जगह  तेकर ऊपर पहाड़ के फुलंगी 
बाल-बुतरू के खेलइत देखऽ तो लगतो कि ओकरा पहाड़ अपन गोदी में खेला रहल हे 
सबसे पहिले एज्जइ रउद आवऽ हे ) (सारथी॰१२:१७:७:१२३)५७ एतबार (दे॰ एतवार)
(~ के ~ = प्रत्येक रविवार को) (बाऊ जी परदेस आउ बस बाल-बच्चे घर में  
गरमी के दिन में बीड़ी के पत्ता तोड़ऽ हे  अइसे सब मिलके लकड़ी चूनऽ हल 
पोरगर-पोरठगर लकड़ी नञ् काट पावऽ हल  ई लेल झाड़ियो-झूरी चून ले हल  ओकरे
में से चून-बिछ के कहियो मइया हाट पहुँचा दे हल  एतबार के एतबार हाट लगऽ
हे ) (सारथी॰१२:१७:८:१२४ २५)५८ एत्तेक (बनछिल्ली में कुछ खेत हे  धान
उपजऽ हे  धान के रोपा में बाऊ आवऽ हलन आउ सोहराय के बादे जा हलन  एतना
दिन में नानीघर फूआ दीदी घर  ने मालूम केतना जगह घूम जा हलन  ओकरा
बाद में समझ में आल कि एत्तेक जगह घुमनइ के मतलब हल कि परदेस जाय ले आदमी
जोहनइ  जाय खनी गाँव-जेवार से हित-कुटुम के कत्तेक आदमी साथ जा हलन )
(सारथी॰१२:१७:८:११0)५९ ओइसनकी (ऊ जउन कदर वातावरण में डूबके अरख-परख रहलन
हल ओकरा देखइत ई नञ् लगि रहल हल कि ऊ गुरु-स्तुति में मन लगा रहलन हे 
ओइसनकी बस बरबस समवेत गावल जाय वला भजननुमा गुरु-स्तुति में एकाध टप्पा
अलबलायत दोहरा देवे के कोशिश भर करि रहलन हल ) (सारथी॰१२:१७:२४:१३0)६0
ओतबड़ (दे॰ 'एतबड़' भी) (= उतना बड़ा) (हम किशोरी शरण जी के साथ जा रहलूँ हल 
ओतबड़ पंगत में मंत्रोच्चार चलि रहल हल  व्यवस्था के तारीफ  कोय हर-हर
खर-खर नञ्  कोय उजलत नञ् कोय कमी नञ्  छप्पन प्रकार  अपूर्व स्वाद 
आत्मा तृप्त ) (सारथी॰१२:१७:२७:२१८)६१ ओतुने (= ओत्ते वहीं पर) (हमर
सर्वप्रिय जगह सरयू के किनारे हनुमान मंदिर हल  ओतुने कुइयाँ पर बइठ गेलूँ
) (सारथी॰१२:१७:२८:२२२)६२ ओरे-धारी (एतबार के एतबार हाट लगऽ हे  गाँव से
तनिक दूर पर हाट हे  एकाध बेरा तिलको हाट गेल हे  मारे जमघट 
मुरगा-मुरगा के लड़ाय  समान बेचइ वला ओरे-धारी लैन लगइले  कपड़ा-लत्ता से
लेके खाय-पीअइ के सब समान  अब तो सड़क पकिया हो गेल हल  गाड़ी-छागड़ चले
लगल  जगह-जगह पर चाह-पानी के दोकान भी खुल गेल हल  कज्जउ-कज्जउ तो होटलो
खुल गेल लैन होटल  चकाचक  मारे ओरे-धारी खटिया बिछल रहऽ हे  तिलका शहर
पहुँच गेल   पहिले माय साथ कत्तेक तुरिया आल हल  तहिया हरदम माय के
गोझनउठे धइले रहऽ हल  बाऊ साथे आल त परदेसे जाय लेल  ऊ धरमसाला के आगू
पहुँचल  देखलक कि सैकड़ों आदमी ओरे-धारी लैन लगइले हे  पहिले ठीकेदार
गाँव-गाँव जाके आदमी तलासऽ हल  मुदा अब जंगल दने नञ् जा हे  अदंक भर गेल
हे ) (सारथी॰१२:१७:८:१२८ ३४८ ९:११५-१६)६३ ओहयँ (दे॰ ओहईं) (दीदी के
पहुना परदेस कमाय गेलन आउ एक दिन मालूम होल कि कोय दोसर जन्नी साथ ओहयँ रह
गेलन  दीदी केतना कानऽ हल  ओहे बच्छर माय खटिया पर गिरल से उठिये गेल )
(सारथी॰१२:१७:८:३२१)६४ औरदा (संझकी एन्ने पूरब से टोहले घरे-घर पैंसते
दक्खिन टोला में बुझन के खटिया तर पसर गेल  बीझना भी सवेरगरे खर-खरिहानी
लगाके बाप भिजुन पहुँच गेल हल  टोला-टाटी के हीत-चीत भी जुमल  केकर हाथ
के पानी पैठ होत  बुझन के साँझ चढ़ि गेल हल  माने एकरे औरदा पूरा )
(सारथी॰१२:१७:२0:२४७)६५ औसान (= आसान) ('खैर ऊ नीसा में रहतन त हम्मर काम
औसान भी हो सकऽ हे ' ऊ दौड़के आल आउ आगू में खाड़ होके बोलल 'एतना देरी
काहे कर देहो ' पड़िया के देखके लार टपक गेल होत आउ मांग में सेनुर नञ्
देखके हमरा साथ हिसाब-किताब बइठा देलक  नजर तर रखइ ले कमिनियाँ बनावे से
औसान की हो सकऽ हे भला  मौका मिलते हाथ साफ मगर बाझो सिंह  हमहूँ लुझन
के औलाद  कहते-कहते लगल कि बीझना के मुँह पर कोय हाथ रख देलक हे )
(सारथी॰१२:१७:२१:३५२ २२:२३१)६६ कखनउँ (= कभी) (तिलका बाऊ साथ रपेटले जा
रहल हल एकदम भाउठे-भाउठे  ई लेल कखनउँ सोता तो कखनउँ झार-झंखार आउ कखनउँ
पहाड़ियो पर चढ़े पड़ऽ हल ) (सारथी॰१२:१७:७:२४५ ४६)६७ कचेड़ (जानवर त खेती
के जान हे  जान बचावइ ले जान के बाजी लगाना त लाजिमे हल  / गंगा हेलवइया
में पतिपदा सबसे सेसर हला  ऊ जब कमर कसलका त चानो का रमेसर बलेसर आउ
चेथरूआ भी सुरफराल  सब में चेथरूआ सबसे कचेड़ हल  साँझ के सब पतिपदा के
दलान पर जमा होला ) (सारथी॰१२:१७:१0:१४३)६८ कछौटा (तोर माय बच्चे में मर
गेलउ   हम मन कड़र करि लेलों  - रे मन  एक बेरी जेकर आगू लंगौटी
खोललों ऊ बेचारी चलि देलक भगवान घर  अब फेर दोसरा आगे लंगौटी खोलना मर्द
के काम नै हिकइ  बेटा के कछौटा के पक्का होवे के चाही  दोसरा साथ जइबइ तब
मरलो पर ओकर आत्मा कहँड़इत रहतइ ) (सारथी॰१२:१७:१७:२४४)६९ कछौटी (चुप्पी
तोड़इत सोमरा कहलकइ - बाबू   छौंड़ी बड़ा जोर से कुरोधि को बोललइ रे
काना  कुमर ठिल्ला   देखें नै - सेहे सती अभी तक बियाह नै भेलउ 
बुढ़खुट्टा तो हो गेलें   शनीचर कहलकइ - के शोधना के बेटिया  ऊ
चोन्हीं झखुराही रे  ओकरे नियर तोर मागु नै होतइ  देखहीं ने अइसन
कटघुरनी मागु नानि को देबउ कि देखइ वाला देखते रहि जइतइ  कार कछौटी शामर
बान्हि देखे राही पादे सिपाही  बियहवा तो कहीं तब इहे अगहन में करि दिअउ
) (सारथी॰१२:१७:१८:१७)७0 कज्जउ-कज्जउ (दे॰ कज्जो-कज्जो) (अब तो सड़क
पकिया हो गेल हल  गाड़ी-छागड़ चले लगल  जगह-जगह पर चाह-पानी के दोकान भी
खुल गेल हल  कज्जउ-कज्जउ तो होटलो खुल गेल लैन होटल  चकाचक  मारे
ओरे-धारी खटिया बिछल रहऽ हे ) (सारथी॰१२:१७:८:३४७)७१ कटघुरनी (चुप्पी
तोड़इत सोमरा कहलकइ - बाबू   छौंड़ी बड़ा जोर से कुरोधि को बोललइ रे
काना  कुमर ठिल्ला   देखें नै - सेहे सती अभी तक बियाह नै भेलउ 
बुढ़खुट्टा तो हो गेलें   शनीचर कहलकइ - के शोधना के बेटिया  ऊ
चोन्हीं झखुराही रे  ओकरे नियर तोर मागु नै होतइ  देखहीं ने अइसन
कटघुरनी मागु नानि को देबउ कि देखइ वाला देखते रहि जइतइ  कार कछौटी शामर
बान्हि देखे राही पादे सिपाही  बियहवा तो कहीं तब इहे अगहन में करि दिअउ
) (सारथी॰१२:१७:१८:१६)७२ कठकुक्कुर (चार दिन के बाद भुक्खल-पियासल गोपाल
के माय के बलड-परेसर लो हो गेल आउ डॉक्टर आवे से पहिलहीं ऊ बेटा के ठमा चल
गेली  गाम में हाहाकार मच गेल  सभे के लगल  अब कापो चा भी  बाकि
नञ्  कापो चा के करेजा कठकुक्कुर हो गेल हल  आँख में एक्को बून लोर नञ्
 खाली भासो के कहलखिन - अंतिम बार चल के देखा दे )
(सारथी॰१२:१७:१४:३२८)७३ कठघोड़ा (पड़ोस के मोदखाना से आधा किलो मोटका चावल
आउ पाव भर आलू आल  गोलहत उतरइत-उतरइत बुतरू-बानर पाँच तुरी भंसा हुलकि आल
 हर बार - 'सीझऽ दे खइहें' के भरोसा पर दुइयो भाय नाक में सीझइत भात के
भाप भरि लउटि आवे आउ कठघोड़ा में बिसरि के बिसित हो जाय )
(सारथी॰१२:१७:१६:१३0)७४ कतबड़ (= केतबड़ कितना बड़ा) (अचक्के चेथरूआ भिजुन
एगो सोंस उपराल  ऊ हड़बड़ा के कहलक 'बाप रे बाप  कतबड़ गो सोंस हइ कका 
सुनऽ हिअइ कि एकरा फूँकला से अदमी के देह फूलि जा हइ  कहइँ  ' बलेसर
हँसइत कहलक 'सोंस डेरगूह जानवर होवऽ हइ  ऊ त अदमी के देखइते मातर भागऽ हइ
') (सारथी॰१२:१७:१0:३२५)७५ कथक्कड़ी (= कथा-वार्ता कहने की क्रिया या
तरीका) (उनखर आँख ठहर गेल भत्तूथान के गोलका बर गाछ पर  एकर छाहुर में
बइठो हल सभे गोरखिया हरवाहा किसान मजूर  एकर छाहुर में होवो हल जीतिया
के रिहलसल  धनरोपनी के खनकल गीत दादुर के संगीत में मिलके आरकेस्ट्रा
के धुन बन जा हल  एकरे तर झिलोर दा के कथक्कड़ी आउ अमका बा के 'सातो भइया
घाटम' गीत गूँजो हल ) (सारथी॰१२:१७:१४:२२८)७६ कद-काठी-सोलिट (~ देह वाली
लड़की) (लड़की देखो लगला  मिले तो जादातर काना ले कानी  ई तो तइये हलइ मुदा
ई बढ़िया कद-काठी-सोलिट देह वाली चाहऽ हलखिन से नै मिल रहल हल  आखिर उहे
मिल गेल  तनी बेटवे नियर पतलडेर  बान्हि के कि कहना   घोड़ कटार
बान्हि  कार कसौटी पाथल सन  ओकरा में हीरा के चमक जइसे भीतर से फूल रहल
हे ) (सारथी॰१२:१७:१८:२१२)७७ कनकनाना (= ) (हमर गाड़ी के समय हो गेल 
ध्वनि विस्तारक यंत्र से प्रचार होवऽ लगल - वाराणसी अयोध्या जाने वाले
यात्री ध्यान दें   बिड़नी के खोंता नियन यात्री कनकना गेलन  सामान
समटाय लगल  छूटे नञ्  बढ़ियाँ से  एक साथ  आगू चलऽ  आगू चलऽ
 जेनरल बोगी  भीड़ होतो  ) (सारथी॰१२:१७:२६:२२३)७८ कपड़िया (~
दोकान) (ऊ निर्णय लेहे - खेती में जान न देब  ऊ धनबाद आ गेल हे  केशवचन्द
साहू के कपड़िया दोकान में नौकरी करऽ लगल हे ) (सारथी॰१२:१७:१६:२४२)७९
कबड्डी (ले ~ भागना) (ऊ ले कबड्डी टेहुना तक साड़ी उठाके भागे लगल  बाझो
सिंह ई हरकत ले तैयार नञ् हल  ओकरा नञ् जाने कौन मशीन के बोल्ट ढील हो गेल
हल कि आँख तर अंधार लगे लगल ) (सारथी॰१२:१७:२३:२३३)८0 कबाड़ना (= उखाड़ना)
(अगे मइया  जोर से बुनी-पानी आवइत हइ बिलटुआ के बाबू  उठऽ-उठऽ अब इहाँ
से डेरा खंभा कबाड़ऽ  अकबकाएल बोललक मेहरारू ) (सारथी॰१२:१७:५:१४४)८१
कब्जियाना (गाड़ी के हड़हड़ी में खोवल कखने आँख लगि गेल कुछ पता न चलल  ऊ त
हमरा ठीक नो बजे माय जगइलन शंभूऽऽ  उठ जा बेटा   अयोध्या आ गेलो
नुनु  हम हड़बड़ा के नीचे आ गेलूँ आउ सामान कब्जिया लेलूँ )
(सारथी॰१२:१७:२६:३२)८२ कमिनियाँ (बीझना के माय ई सब जानऽ हल कि नञ् पता
नञ् मुदा महीना दिन पुरते-पुरते पड़िया नयकी कनियाय से नयकी कमिनियाँ बन
गेल  बाझो सिंह भी एहे दिन देखे ल ने ओकर बियाह में गोड़ अलगइले हल 
पड़िया के देखके लार टपक गेल होत आउ मांग में सेनुर नञ् देखके हमरा साथ
हिसाब-किताब बइठा देलक  नजर तर रखइ ले कमिनियाँ बनावे से औसान की हो सकऽ
हे भला  मौका मिलते हाथ साफ मगर बाझो सिंह  हमहूँ लुझन के औलाद 
कहते-कहते लगल कि बीझना के मुँह पर कोय हाथ रख देलक हे )
(सारथी॰१२:१७:२२:१३७ २३0)८३ करका (~ धुइयाँ ~ बादर ~ नाग) (जइसहीं कोय
भोंपू के अवाज या गाड़ी के सीटी कापो चा के कान के चदरा से टकरा हे मन बउख
जाहे कापो चा के  घर के बगले में एनटीपीसी के घेरबारी हे  घेरबारी
में घेराल मोटगर मोटगर उँचगर चिमनी से करका धुइयाँ निकलके कापो चा के
दिलोदिमाग पर छा जाहे  चिमनी से निकसइत करका बादर घेर लेलक कापो चा के -
करका नाग नियन ) (सारथी॰१२:१७:१३:१७ ३६ ३७)८४ करगे (शनिचर कहलकइ - जो
ने करगे में मनोज सिंह वाला मरचइया फरि को लुथड़ी भेल हइ  अरिया तर छोड़के
एक मुट्ठा घीचि लिहें  असली सीटिया मिरचाय हइ  तनी गो खइभीं कान झनझना
देतउ ) (सारथी॰१२:१७:१७:३८)८५ कलौ (= कलउ कलउआ कलेवा) (सब के कलौ हो
 पक्का चार दिन के खोराकी  सब के जमा करि के बोरिया में बान्ह देलियो
हे  एकरा तूँ अपन मुरेठा पर रख लिहऽ  तोरा छोड़के कोय एकरा पार नञ् करि
सकऽ हे  ओने सब हेलवार होश में आल त भूख से अँतड़ी कुलबुलाय लगल  चेथरूआ
चिल्लाल - 'अजी पतित का  कन्ने गेलहो जी '/ 'की हलउ रेऽऽ ' पतित दा लपकल
अइला  उनखर मूड़ी पर मोटरी नञ् देखिके चेथरूआ पुछलक 'कलौ वला मोटरिया कका
' / 'जाऽऽ ' अकचकायल पतित दा के मुँह से निकलल  'ओकर फिकिर छोड़ऽ 
तोहनी सबके खाय सुते आउ कलौ के इन्तजाम हम आजे रात करि देबो  पहिले चलऽ
तो तब ने हमर करिश्मा देखबऽ ') (सारथी॰१२:१७:१0:३१ ११:१२0 २१५)८६
कष्टी (= कष्ट कष्ट पाने वाला दुखी) (कष्टी के लमहर कतार लगि गेल  केकरो
बीमारी हे त केकरो घर नञ् बनि रहल हे  केकरो नौकरी नञ् लगि रहल हे त
केकरो बदली नञ् हो रहल हे  अइसइँ जब सब कष्टी के कष्ट सुन लेलका त कहलका
अब हम जइबइ जल पिलाव  / उनखा जल पिलावल गेल अंगइठी लेलका फेन स्वभाविक
रूप में आ गेला  लोग-बाग उनखा घेर लेलक  सवाल पर सवाल पूछऽ लगल )
(सारथी॰१२:१७:११:३३१ ४७)८७ कहतो-महतो (लैन होटल  बूढ़-पुरनियाँ के चर्चा
के विषय  सब के एक्के बात 'अब हमनी सब के सत-पत उठइत जा रहल हे  कोय
कहतो-महतो नञ्  छँउड़िन ठिठियाल चलऽ हइ ') (सारथी॰१२:१७:९:१७)८८ काच-कीच
(रमेसर बोलल 'एक त करैला दोसर नीम पर चढ़ल  भूख के मारे खड़ा त होल नञ्
जाहे आउ ऊपर से भैंस हाँकले काच-कीच में केक्कर समांग से चलबइ ')
(सारथी॰१२:१७:११:१४५)८९ काना (चुप्पी तोड़इत सोमरा कहलकइ - बाबू  कल्ह
गेलिअइ पोखरिया में नहाय ले  झिगुलिया नहा को पीड़िया पर पुतली बदलब करऽ
हलइ अनचोक्के हमर नजरिया ओने चल गेलइ  छौंड़ी बड़ा जोर से कुरोधि को बोललइ
रे काना  कुमर ठिल्ला  एने की हुलकइ हें लहँगा ले लुलके हें  देबउ
अँखिये में टकुआ भोंकि  हमरा नजर लगावइ हें जुअन पिट्टा  तोरा जुआनी में
आग धर दिअउ  तोर सरधा में गरदा पोरि दिअउ  देखें नै - सेहे सती अभी तक
बियाह नै भेलउ  बुढ़खुट्टा तो हो गेलें ) (सारथी॰१२:१७:१७:३४३)९0 किछार
(सावन के महीना  एकलगौरी बारिस से नदी-नाला उमता गेल  गंगा के दुन्नूँ
किछार लबालब  पाट फैलके एतबड़ गो हो गेल कि ऊ किछार तनियो नञ् जनाय )
(सारथी॰१२:१७:१0:११६ १७)९१ कुच्चा (इंतजार के घड़ी बीतल  सुनीता पहिले
एक्के थरिया में गोलहत काढ़ि के बाँस के बीयन से सेरावऽ लगल  कुच्चा के
कुद्दी दुइयो के हाथ में दे देलक ) (सारथी॰१२:१७:१६:१३४)९२ कुमर ठिल्ला
(चुप्पी तोड़इत सोमरा कहलकइ - बाबू  कल्ह गेलिअइ पोखरिया में नहाय ले 
झिगुलिया नहा को पीड़िया पर पुतली बदलब करऽ हलइ अनचोक्के हमर नजरिया ओने चल
गेलइ  छौंड़ी बड़ा जोर से कुरोधि को बोललइ रे काना  कुमर ठिल्ला  एने की
हुलकइ हें लहँगा ले लुलके हें  देबउ अँखिये में टकुआ भोंकि  हमरा नजर
लगावइ हें जुअन पिट्टा  तोरा जुआनी में आग धर दिअउ  तोर सरधा में गरदा
पोरि दिअउ  देखें नै - सेहे सती अभी तक बियाह नै भेलउ  बुढ़खुट्टा तो हो
गेलें ) (सारथी॰१२:१७:१७:३४४)९३ केता (= केत्ता कहाँ कितना) (गुरगेट
भैंस के छूए-छूए पर हो गेल मुदा पतित का भी धैल पतित हला  भैंस के सींग
पकड़िके ओकर रूख बामा दने कइलका आउ डुबकी मारि के खींचऽ लगला  ऊ अपन सब
ताकत झोंक देलका  नतीजा भेल भैंस गुरगेट से बचि गेल  एकरे में उनखर माथा
के मोटरी केता गिर गेल उनका कुछ पता नञ् ) (सारथी॰१२:१७:१0:३४८)९४ कोंखा
(भर ~ चरना) (चद्दर नञ् रहे के चलते ऊ कत्तेक बार रूसल हल  गोरू बंधल के
बंधले छोड़ दे हल  तहिया दीदी चरावे ले जा हल आउ बिहने से संझउकी तक जंगले
में चरइते रह जा हल  खाय लेल साथ ले जा हल  साँझ के घर अइला पर कहऽ हल
'देख तो कइसन भर कोंखा चरले हे  अइसन कहियो चरलउ हल ')
(सारथी॰१२:१७:७:१४२)९५ कोचना (~ चाटना) (ई बड़का घर के मरद जात जेकर छूअल
पानी नञ् पीए ओकर कोचना भी चाटे ले तैयार   छीः  )
(सारथी॰१२:१७:२३:३२३)९६ कोठी-कनरा (पहिले भी ई गाम संपन्न हल  धन-धान्य
से भरल-पूरल हल  गाय-भैंस से गोंड़ी अघाल हल  मुदा अब  मुआवजा मिलला
के बाद जैसे ई गाम जादे विकास करि गेल हल  कुछ मायने में  घर से
कोठी-कनरा खतम हो गेल हल आउ डराम आ गेल हल अनाज रखे ला )
(सारथी॰१२:१७:१४:२४६)९७ कोढ़ी-काबर (अरे बेदामी  का करबऽ  देख न केतना
लूल-लांगड़ आउ कोढ़ी-काबर निराश लउट गेलन  दिन भर मांगतन ऊ भी छूटल  अब त
कम्बल मिलतो न  कम्बल त गूलर के फूल हो गेल  बाकिर सोचऽ  का जनी अबधुर
राजा आ जथी आउ कम्बल बाँटे लगतथी त हमनी के बड़का मोटरी हो जायत )
(सारथी॰१२:१७:५:३१)९८ कोदार (= कुदार कुदाल) (  तब देखऽ हीं सूतल-सूतल
पेट बाढ़ि गेलइ  ई कि हिको तब चीनी के बेमारी  ई कि तब हाट बलेसर तब पाद
बलेसर  कुल बलेसर ओकरे पर चढ़ल हइ  तों सबेरे किसान के काम करे ले जइभीं 
दिन भर कोदार पारो भूख लगतउ अनाज तो अनाज माटी समेत पेट में पच जइतउ )
(सारथी॰१२:१७:१७:२५)९९ कौनी (गंगा के दुन्नूँ किछार लबालब  पाट फैलके
एतबड़ गो हो गेल कि ऊ किछार तनियो नञ् जनाय  गंगा के पानी सोता से बहइत
खेत-खंधा में घुसऽ लगल  लहलहायत जिनोर नरकटिया चीना कौनी के फसील गंगा
के पानी अइसइँ निंगलऽ लगल जइसे भुक्खल राछसीनी टोनगर शिकार के )
(सारथी॰१२:१७:१0:१२0)१00 खड़ाम (= खड़ाऊँ) (गोंड़ी सून हो गेल हल  घरे-घर
टरेक्टर आ गेल हल - हर जोते ले  सभे के पक्का मकान  हाथ मटियावे ला
लाइफबाय सामुन खड़ाम के जगह हवाई चप्पल औरतन के सीधा पल्ला अब उलट गेल हल
 अँचरा विन्डोबा हो गेल हल ) (सारथी॰१२:१७:१४:२५१)१0१ खतगर (सोमर
कहलकइ तब कर दहीं काहे नै बाबू  शनीचर कहलकइ बियहवा करभीं तब सातो
पहुरा बिक जइतउ  बड़ी खतगर सुगरी खोजके लइलिअउ हे  एकर माय बारह बच्चा
बियावऽ हइ एक बेरी में देखऽ हीं पहिलठ में सात बच्चा बिअइलइ  सोचलिअइ हल
- पाँचो के खस्सी खोला देबइ  दू गो सुगरी अगिला साल मोखि जइतइ  बस झरइत
नै झरतइ  खसिया के बेचके अगिला साल तोर बियाह ')
(सारथी॰१२:१७:१८:११३)१0२ खदबद (= बहुत अधिक पूरी तरह भरा) (नवादा से आगू
पहिल तुरी जा रहलूँ हल  गया जंक्शन देखि के त हम चकड़बम रहि गेलूँ - बाप रे
बाप  लैन पर लैन गाड़ी पर गाड़ी लटफरेम पर लटफरेम खदबद टीटी )
(सारथी॰१२:१७:२६:१३५)१0३ खमौनी (= ठेकुआ) (अयोध्या के सबसे बड़गो पहचान
भगवान राम के भक्त महाबली हनुमान  से उतरते के साथ हमर नजर उनखे पर पड़ि
गेल जे एगो यात्री के बगल से खमौनी के गठरी लेके यात्री-शेड के ऊपर छड़पि
गेलन ) (सारथी॰१२:१७:२६:३६)१0४ खरकना (= घसकना सरकना चुपचाप चला जाना
पानी आदि की धारा या वेग का घटना व्यय होना) (चल्हवा के बेजाय मन देखके
बेदामी के बेचैनी हो गेल  ऊ खरकले उठल  अपन लूगा के दम लगाके गारलक आउ
चल्हवा पर फइला देलक  चल्हवा पर निशा नियन नींद सवार हो गेल हल )
(सारथी॰१२:१७:६:२२३)१0५ खर-खरिहानी (अगहन महीना के छोटगर दिन चार बजल कि
साँझ भरल  लरम-लरम जाड़ा में सुरूज के लरम-लरम किरण पछियाही टोला में समा
रहल हल  संझकी एन्ने पूरब से टोहले घरे-घर पैंसते दक्खिन टोला में बुझन के
खटिया तर पसर गेल  बीझना भी सवेरगरे खर-खरिहानी लगाके बाप भिजुन पहुँच गेल
हल ) (सारथी॰१२:१७:२0:२४३)१0६ खराने (बाझो सिंह के नीसा अब नीन में बदलल
जा रहल हल जे आँख के पिपनी पर ठहर गेल आउ ओजय खराने चौकी पर सुत गेल मगर
ठोर पर 'प  ड़ि  या  प  ड़ि  या ' के शब्द खर्राटा के रूप ले
लेलक हल ) (सारथी॰१२:१७:२२:३१६)१0७ खाना-पेन्हना (बाकि आझ के दौर में
एकर (खेत-पथार के) भेलू घट गेल हे बाऊजी  एगो बिजनसिया तनी गो दोकान देके
कोय भी किसान से बढ़ियाँ खा-पेन्ह रहल हे  आझ सबसे बड़का चीज पइसा हे  एकरे
से तरक्की संभव हे  तोर विचार सड़ गेलो हे ) (सारथी॰१२:१७:१४:१२१)१0८
खायक ('सुतिहा नञ्  खायक बनावऽ हियो' सुनीता बोलल  ऊ सोच रहल हल - अब
की करे के चाही  नरेन्दर के दशा देखि के ओकर भूख त परा गेल हल बकि दुइयो
छौंड़न ) (सारथी॰१२:१७:१६:११३)१0९ खावा-खरची (दीदी के पहुना परदेस कमाय
गेलन आउ एक दिन मालूम होल कि कोय दोसर जन्नी साथ ओहयँ रह गेलन  दीदी केतना
कानऽ हल  ओहे बच्छर माय खटिया पर गिरल से उठिये गेल  माय के बीमार पड़ला
पर बाऊ आउ भइया अइलन हल  कुछ दिन तक घर में रहलन मुदा खावा-खरची के चोंचा
पड़े लगल त पहिले भइया गेलन ) (सारथी॰१२:१७:८:३२५)११0 खिंड़ना (संयोग बूझऽ
ऊ गाँव में हैजा फैल गेल  आदमी चील-कौआ नियन पटपटाय लगल  गाँव वलन के
चनका-बुन छिटकल - 'हो न हो ऊहे पगलवा के करामात रहे  बुझा हउ पहुँचल फकीर
हलउ  खोज  ऊहे आहि-उपाय करतउ ' फिन की हल आदमी खिंड़ल  यमुना सिंह के
पकड़ि के लावल गेल  ऊ चौपट्टी गाँव घूम गेला  सुनऽ ही महामारी थमि गेल )
(सारथी॰१२:१७:२७:३३९)१११ खिखिर (= खरगोश की जाति का लंबे कान और मटमैले
रंग का एक जंगली जीव ~ के मान = बहुत उपजाऊ जमीन) (अब लाली धपे लगल हल 
रतचलवन जानवर कोर पकड़ लेलक हल  खाली सियार वनबिलाड़ या खिखिर धउगइत-भागइत
एन्ने-ओन्ने झलक जा हल  सियार या वनबिलाड़ डगर काटलक त बाउ थुकथुका के आगू
बढ़इत बुदबुदाय लगऽ हल - 'या जंगलिया माय तनि सहाय रहिहऽ  एगो पिलुआ साथ
हको  अइते पाठी चढ़इवन ') (सारथी॰१२:१७:७:३२)११२ खिटखिटाना (बुढ़ारी में त
अइसहों बूढ़ा खिटखिटा जा हथ बाकि कापो चा - कापो चा खिटखिटाय वला बूढ़ा नञ्
हला ) (सारथी॰१२:१७:१३:११६ १७)११३ खिसियाल (आजकल बीझना बड़ी खिसियाल रहऽ
हो की बात हे  पड़िया बोलल 'जी चउरा लावे जा रहलिए हे ' - 'अरे छोड़ो ने
 चउरा तो जइवे करतइ  अच्छा ई बतावो बीझना से बियाह करके खुश ह ने '
पड़िया मूड़ी गोतले ने हाँ ने हूँ ) (सारथी॰१२:१७:२३:१४८)११४ खिस्सा-गलबात
(जगह-जगह पर चाह-पानी के दोकान भी खुल गेल हल  कज्जउ-कज्जउ तो होटलो खुल
गेल लैन होटल  चकाचक   बूढ़-पुरनियाँ के हाथ पर दू पइसा अइलो नञ् कि
साँझे-बिहने चाह पीअइ ले हाजिर  बूढ़ आदमी चाह के सवाद के साथ-साथ बातचीत
के माने-मतलब भी बूझे लगलन  अन्हार-पन्हार में चलइ वला खिस्सा-गलबात पर
उनकर कान खड़क जा हल ) (सारथी॰१२:१७:९:१२)११५ खुंडी-खुंडी (मन के पीड़ा आँख
के लोर बनि गेल  ओकर लोराल आँखि तर दुन्नूँ नन्हकन के चेहरा घूमि गेल 
ओकर करेजा खुंडी-खुंडी हो गेल  ऊ काँपि उठल  देह के रोइयाँ गनगना गेल -
आज भी चूल्हा जरावे भर कमाय न भेल ) (सारथी॰१२:१७:१५:१३८)११६ खुसुर-फुसुर
(चानो का गरजला अबकी लाठी में सुरधामे  हमरा चीन्हलें कि नञ् ' भगत त
हक्का-बक्का  ई फेन लाठी उसाहलका टुकुर-टुकुर की ताकऽ हें  चीन्हलें कि
दिअउ फेन लाठी  लाठी से भी जादे खतरनाक इनखर गोसाल चेहरा बुझा रहल हल 
भगत के भूत परा गेल  भीड़ खुसुर-फुसुर करे लगल ) (सारथी॰१२:१७:११:२४६)११७
खूँटना (अँचरा ~) (नरेन्दर अपन गठरी साइकिल पर रखि के बाजार दने सोझिया जा
हे  / सुनीता जगल त गठरी साइकिल न देखि के बुदबुदायल एते सबेरे  बिन
खइले  ऊ सोंचऽ लगल - खइतन हल की  घर में हइये की हल  अइसे कते दिन चलत
 अब हमरो अँचरा खूँटऽ पड़त ) (सारथी॰१२:१७:१६:३४0)११८ खेती-पाती (गाँव
वलन आदमी शहर बनावइ लेल भुक्खल-पियासल गर-गोरू सन झुंड के झुंड बहरा रहल हे
 गाँव के जमीन पानी बिन तरासल हे  नहर कुआँ बोरिंग पर केकरो धियान नञ्
 खेती-पाती के जमीन अउने-पउने में हथियावल जाहे  तिलका के आँख तर गाँव
गाँव के सिमाना आउ पहाड़ पर से गिरइत झरना अइते रहल  ओकरा लगे लगल अगर
झरना के पानी सोझिया के गाँव दने मोड़ दे तो खेती-पाती हो सकऽ हे )
(सारथी॰१२:१७:९:१२८ ३२६)११९ गँठियाना (नरेन्दर भारी मन से पसरल अंगा
पैंट फराक समेटलक आउ गँठियाके साइकिल पर रखि घर दने सोझिया गेल )
(सारथी॰१२:१७:१५:१४४)१२0 गंगकिनारी (ई तो ठीके कहऽ हो कापो भइया  एतना
दिन से जोत-कोड़ रहलिअइ हे एगो अपनापन के बोध हो गेलइ हे  ई खेत ई बगइचा
ई गंगकिनारी ई आर ई अलंग सभे कुछ अपना लगो हे  दू अंगुल आरी ले फौदारी
हो गेलइ हल भइया  बाकि   एगो थक्कल-हारल सिपाही नियन कहलका पटवारी जी
) (सारथी॰१२:१७:१३:३१0)१२१ गड़कल (एक तुरी फिन नरेन्दर बाजार के देखलक
बगुला-सन लिलकल आँखि से  एक से एक बढ़ि के सजल-सजावल गड़कल दोकान  सामान के
अम्बार लगल ) (सारथी॰१२:१७:१५:१२७)१२२ गढ़गर (~ नीन) (थकान आउ गढ़गर नीन के
वजह से थोड़के देरी में ऊ नौजवान माय अधमने से ऊँघऽ लगल  कवि-गोष्ठी में
जब सुनताहर उबो लगो हलो झुको लगो हला तउ गुरु जी के बोलावल जा हल - 'जाग
गे बहिना तोड़ अपन निन्दिया ' की पता हल कि हमनी के जगाके ई अपने सुत जइता
 गढ़गर नीन में  लमहर नीन में  आझ ऊ अपन खोंता फुलंगी पर बना लेलका
) (सारथी॰१२:१७:२४:३३१ ३५:१३४)१२३ गत्त (= गत गति) (उनखर नजर
गोपाल-माय के सेनूर भरल मांग पर जाके ठहर गेल  आँख में याद के बादर
उमड़ल-घुमड़ल आउ दू बून पानी बरसा देलक  रंथी पर   / 'राम नाम सत्त हे
- सबके इहे गत्त हे ' / आझ भोरहीं से कापो चा के मन बउखल हल  कहलखिन हल
- ऐं हो हमरा अगिया के देतइ ) (सारथी॰१२:१७:१४:३३५)१२४ गद (~ दियाँ
बइठ जाना) (चानो का कहलका तों सब एजइ अन्हार में रूकि जो  सब 'हउ' कहलक
कि भैंस गद दियाँ बइठ गेल  चानो का कहलका जब बोलइबो तबे सब अइहऽ )
(सारथी॰१२:१७:११:२३0)१२५ गदगदाना (= गद्गद होना) (धर्म के विज्ञान-सम्मत
व्याख्या जेतना सहज ढंग से ऊ करो हला - मन गदगदा जा हल  जइसन उनखर शरीर
लचकदार ओइसन उनखर बोली खनकदार ) (सारथी॰१२:१७:३४:३१0)१२६ गपियाना (एक
रोज रेणु जी पटना के कॉफी हाउस में अप्पन मित्र मंडली संगे बइठल गपिया रहलन
हल  एगो नौजवान नौसिखुआ कहानीकार ललक के रेणु जी के अप्पन एगो ताजा लिखल
कहानी देलन पढ़े ला आउ उनखर राय जाने ला चाहलन ) (सारथी॰१२:१७:३:१३८)१२७
गब्भिन (= गाभिन) (भैंस पानी के सीना चीरि के सरकऽ लगल जइसे हवा के सीना
चीरइत जहाज  चेथरूआ गब्भिन भैंस के पकड़ले हल  ऊ ओकर पीठ पर डंडा मारके
धारा छोड़ाब करऽ हल  पतित दा चिकरला 'अरे  रे  रे   गब्भिन हइ 
ओकरा पीठ पर मत मारहीं  ओकरा छोड़ आउ दोसर के पकड़ नञ त ऊ छँटि जइतइ ')
(सारथी॰१२:१७:१0:३१६ १९)१२८ गर-गोरू (पहिले ठीकेदार गाँव-गाँव जाके आदमी
तलासऽ हल  मुदा अब जंगल दने नञ् जा हे  अदंक भर गेल हे  बाहरी आदमी एकदम
नञ् अइतो  गामे के आदमी पहमे समाद जइतो आउ काम पर जाय वलन सब झोंड़ के झोंड़
शहरे अइतो  समाद देवे वला आदमी के सब कुछ समदल रहऽ हे  मर-मजूरी के सब
बात तय  गाँव वलन आदमी शहर बनावइ लेल भुक्खल-पियासल गर-गोरू सन झुंड के
झुंड बहरा रहल हे ) (सारथी॰१२:१७:९:१२५)१२९ गल-गलवात (दे॰ गर-गलबात)
(अकादमी के गेट पर गाछ के छाहुर में मन के बात मने में दबइले ठकुआयल ठाढ़
हली  एतने में पटना से श्री घमंडी राम श्री हरीन्द्र विद्यार्थी आउ श्री
राजकुमार 'प्रेमी' हमरा सभे के खोजइत पहुँचला  गल-गलवात होवो लगल )
(सारथी॰१२:१७:३१:३४९)१३0 गली-गुच्ची (रात में कत्तेक टरक बस रूकऽ हे 
रात भर चूल्हा जरते रहऽ हे  गली-गुच्ची में अन्हारो में धपधप्पी होते रहऽ
हे  ओकर माथा झनझना गेल आउ लगल कि गली के धपधप्पी सुनके नीन टूटल आउ
बूढ़-पुरनियाँ के बात कान में गूँजे लगल - अब हमनी सब के सत-पत उठइत जा रहल
हे  कोय कहतो-महतो नञ्  छँउड़िन ठिठियाल चलऽ हइ )
(सारथी॰१२:१७:९:२१२)१३१ गाड़ी-छागड़ (जंगल के आदमी सब मने-मन मलपूआ पकावऽ हल
 काम भी मिल गेल आउ गाड़ी-छागड़ चलत  सहर एकदम्मे नजीक हो जात  कुछ दिन के
बाद मिट्टी उलटे वली मसीन आ गेल  तेकर बाद आदमी के काम छिना गेल )
(सारथी॰१२:१७:८:२१२)१३२ गाम-गराम ('जे पेट देलथिन आहार ऊहे देथिन  अब
दिन ढलल जा हे  चलऽ कोय गाम-गराम में डेरा डालल जाय ' चानो का बोलला )
(सारथी॰१२:१७:११:१४१)१३३ गारी-घिन्ना (ऊ निर्णय लेहे - खेती में जान न देब
 ऊ धनबाद आ गेल हे  केशवचन्द साहू के कपड़िया दोकान में नौकरी करऽ लगल हे
 ईमानदारी से दोकान के काम में लगल हे  ओकरा पर चोरी के इलजाम लगि गेल हे
 लांछन  गारी-घिन्ना  मार-पीट ) (सारथी॰१२:१७:१६:२४५)१३४
गिरथाइन (हइ घरनी घर भागत हइ बिन घरनी घर पादत हइ  गिरथाइन रहतउ हल सब
ओरिया जइतउ हल  तोर माय बच्चे में मर गेलउ  बहुत बरतुहार अइलइ कि (हम फेर
बियाह कर लूँ लेकिन) हम मन कड़र करि लेलों ) (सारथी॰१२:१७:१७:२१२)१३५
गुमटी ( तिलका शहर पहुँच गेल  चकाचक दर-दोकान  मर-मिठाय आउ रंगन-रंगन के
चीज  बस खातिर गुमटी  पहिले माय साथ कत्तेक तुरिया आल हल  तोर बाऊजी
सठिया गेलथुन हें यार  हमनी के बड़ भाग कि ई एरिया में एनटीपीसी खुल
रहलइ हे  विकास के समुन्दर उमड़तइ - चकाचक रोड - चोबीसो घंटा बिजली - इनकम
बढ़ जइतइ हमनी के - एगो गुमटियो रखके अच्छा कमा लेतइ लोग )
(सारथी॰१२:१७:९:१११ १४:१३)१३६ गुमनगर (= गुमान+गर) (एक हाँक पर लुझन हाथ
जोड़ले टेहुना से ऊपर झुकके 'जी मालिक ' कहऽ हल त रोम-रोम में वफादारी झलक
जा हल  ई नयका पीढ़ी जनु काहे गुमनगर आउ दिमगगर होल जाहे  बाप के संस्कार
पूत में नञ् आवे के मतलब जरूर कहँय कुछ पक रहल हे )
(सारथी॰१२:१७:२१:१९)१३७ गुरगेट (= भँवरी भँवर) (आगू में गुरगेट हल  पतित
दा के गाभिन भैंस ओकरे रूख कइले जा रहल हल  ई देखइत पतित दा के कलेजा मुँह
के आ गेल  ऊ आव देखलका न ताव बड़ी वेग से पानी काटले बढ़ऽ लगला जइसे कोय
गाय अपन बछड़ू दने दुमकऽ हे  गुरगेट भैंस के छूए-छूए पर हो गेल मुदा पतित
का भी धैल पतित हला  भैंस के सींग पकड़िके ओकर रूख बामा दने कइलका आउ डुबकी
मारि के खींचऽ लगला  ऊ अपन सब ताकत झोंक देलका  नतीजा भेल भैंस गुरगेट से
बचि गेल ) (सारथी॰१२:१७:१0:३३१ ४२ ४७)१३८ गूँड़ (= गुड़) (~ गोबर होना)
(भैंस हँका गेल  आगू-आगू भैंस पीछू-पीछू चरवाह  सूरज डूब गेल  अन्हार
दउगल आ रहल हल  आसमान में बादर भी अपन तंबू तानि रहल हल  चानो का कहलका
'गोड़ झारके चल  कहइँ पानी पड़ऽ लगलउ त सब गूँड़ गोबर हो जइतउ ')
(सारथी॰१२:१७:११:२४)१३९ गेठरी-मोटरी (गया के मोसाफिरखाना देखि के त हम दंग
रहि गेलूँ   चारो पट्टी बइठे के बेंच बनल पानी पाखाना के सुविधा अलग
 सब सुरक्षित जगह टेबके डेरा जमा लेलन  बीच में गेठरी-मोटरी चारो
पट्टी सुत्तल-बइठल साथी  हमरा नींद कहाँ  हमरा रात के यात्रा ठीक नञ्
लगतो  झकझक इंजोर में देखइत गेलूँ बकि अन्हार में ई सुविधा कहाँ  हम
मनुआय लगलूँ  अइसन में हमरा नींद आ जइतो  हम अउँघऽ लगलूँ त हमरा ऊपर के
सीट पर चढ़ा देल गेल  गेठरी-मोटरी सरियाके हम सुते भर जगह बनइलूँ आउ
चोर-पाकिट पर हाथ रखले बैल-पगहा बेचि के सुत गेलूँ )
(सारथी॰१२:१७:२६:२११ ३७)१४0 गेहूम (दे॰ गोहूम) (तोर मुँह काहे लटकल हो
कापो   / मुँह लटकावे के तो बात हइये हइ मनिज्जर साहेब  ई धरती
हम्मर माय  हमनी एकर बेटा  ई माय हमरा से छिना जायत  एकर धरती पर
गेहूम के बाली बूँट-खेसारी के हरियरी कइसे झूमत  ई बाउग ई मकई के पेड़
 बुढ़ारियो में भुट्टा मखाना आउ लावा कहाँ से चलतइ मनीजर साहेब  एकलाश
लाल नियन दू रूपिया में एगो भुट्टा खरीदवऽ की ) (सारथी॰१२:१७:१३:३१)१४१
गैंठि (दे॰ गैंठी गेंठी) (शनीचर कहलकइ सातो पहुरा बहुरा लिहें  सोमर
गैंठि बान्हि लेलकइ - बाबू  हम पहुरा बहुरा के रहबउ  बाबू गैंठिया
बान्हि लेलिअउ ) (सारथी॰१२:१७:१९:१२९)१४२ गैस्टिक ('खाय के मन नञ् हउ
सुतऽ दे ' - 'दुइयो कौर खा ल  खाली पेट फेन गैस्टिकवा उरम्हि जइतो 
लेनी के देनी  पइसा ने कौड़ी ' ओने सुनीता के माथा में दू साल पहिले के
घटना ढेह मारऽ लगल - नरेन्दर के गैस्टिक हो गेल हल  ढेर दिन तक उल्टी
होवइत रहल  कते से देखइलक तइयो रोग नञ् गेल  ढेर पइसा के जियान हो गेल
हल ) (सारथी॰१२:१७:१६:१४३ ५0)१४३ गोझनउठा (तिलका शहर पहुँच गेल  चकाचक
दर-दोकान  मर-मिठाय आउ रंगन-रंगन के चीज  बस खातिर गुमटी  पहिले माय साथ
कत्तेक तुरिया आल हल  तहिया हरदम माय के गोझनउठे धइले रहऽ हल  बाऊ साथे
आल त परदेसे जाय लेल ) (सारथी॰१२:१७:९:११३)१४४ गोड़-हाथ (~ करना) (सोमरा
कहलकइ तब छोड़ दे बाबू  हमर पहुरे बिक जायत तब हम नै बियाह करब  शनीचर
कहलकइ बियहवा भी जरूरी हइ  मौगी बड़ी सुख देतउ  खाय ले बना देतउ
जन-फरजन होतउ  बेमार पड़भीं तब गोड़-हाथ करि देतउ  हमरो सेवा करत )
(सारथी॰१२:१७:१८:१२४)१४५ गोबरलिट्टी (< गोबारा + लिट्टी) (एगो उज्जर रंग
के गमछा लंगोट आउ लिट्टी जरूर रहतो  अपन लिटिया के ऊ 'गोबरलिट्टी' कहो
हलथिन  गोबरलिट्टी  लौटती बेरा ऊ मोगलसराय में कहलथिन - 'किरण जी हमर
गोबरलिटिया झर गेलो तों अपन बभनचूड़वा निकालहो ने  ' हम उनखर मुँहा
हिअइते रह गेलूँ हल ) (सारथी॰१२:१७:३४:१४६ ४७ २३६)१४६ गोरखिया (बात ई
हे कि सउँसे गाँव के जनावर एक्के सहेर में चरऽ हे  तिलका के खेले के भी
समय मिल जा हे  सहेर के देखइ लेल फेराफेरी बाँध दे हे आउ गोरखिया सब मारे
गुल्ली-डंडा फेद-फेदी आउ कहियो हाथी-घोड़ा के खेल  उनखर आँख ठहर गेल
भत्तूथान के गोलका बर गाछ पर  एकर छाहुर में बइठो हल सभे गोरखिया हरवाहा
किसान मजूर  एकर छाहुर में होवो हल जीतिया के रिहलसल  धनरोपनी के खनकल
गीत दादुर के संगीत में मिलके आरकेस्ट्रा के धुन बन जा हल  एकरे तर झिलोर
दा के कथक्कड़ी आउ अमका बा के 'सातो भइया घाटम' गीत गूँजो हल )
(सारथी॰१२:१७:७:२८ १४:२२४)१४७ गोलका (= गोल आकार वाला) (उनखर आँख ठहर
गेल भत्तूथान के गोलका बर गाछ पर  एकर छाहुर में बइठो हल सभे गोरखिया
हरवाहा किसान मजूर  एकर छाहुर में होवो हल जीतिया के रिहलसल  धनरोपनी
के खनकल गीत दादुर के संगीत में मिलके आरकेस्ट्रा के धुन बन जा हल  एकरे
तर झिलोर दा के कथक्कड़ी आउ अमका बा के 'सातो भइया घाटम' गीत गूँजो हल )
(सारथी॰१२:१७:१४:२२३)१४८ गोलहत (पड़ोस के मोदखाना से आधा किलो मोटका चावल
आउ पाव भर आलू आल  गोलहत उतरइत-उतरइत बुतरू-बानर पाँच तुरी भंसा हुलकि आल
 हर बार - 'सीझऽ दे खइहें' के भरोसा पर दुइयो भाय नाक में सीझइत भात के
भाप भरि लउटि आवे आउ कठघोड़ा में बिसरि के बिसित हो जाय  इंतजार के घड़ी
बीतल  सुनीता पहिले एक्के थरिया में गोलहत काढ़ि के बाँस के बीयन से सेरावऽ
लगल ) (सारथी॰१२:१७:१६:१२६ ३३)१४९ गोलहत्थे (शनीचर पुछलकइ - मोटरिया
में की हिकउ / सोमरा बोलल चिनियाबेदाम /  सोमरा कहलकइ हाँ बाबू
 सुधीर सिंह कहलकइ उखाड़ दे सोमर  उखाड़ देलिअइ  पाँच सेर लगू मजूरी में
देलकइ आर लोढ़ लेलिअइ  अब जा हियो बनावे ले  की बनइयो  गोलहत्थे बना दियो
बाबू ) (सारथी॰१२:१७:१७:१२६)१५0 गोवा (= गोब्बा) (भोरगरे जानवर खुट्टा
से खुल गेल  सबके हाथ में तेल पिलावल लाठी जेकरा में पत्तर ठोकल गोवा
लगल  गंगा के किछार पर भीड़ जमा होवऽ लगल ) (सारथी॰१२:१७:१0:२८)१५१
गोसइयाँ (ओने सुनीता के माथा में दू साल पहिले के घटना ढेह मारऽ लगल -
नरेन्दर के गैस्टिक हो गेल हल  ढेर दिन तक उल्टी होवइत रहल  कते से
देखइलक तइयो रोग नञ् गेल  ढेर पइसा के जियान हो गेल हल  कमजोर अइसन भे
गेल हल कि बाजार जाना बंद हो गेल हल  तहियो घर के हाल गोसइयें जानऽ हलन 
सुनीता के प्यार नरेन्दर के जिअइले हल ) (सारथी॰१२:१७:१६:१५४)१५२ गोसाल
(= गोस्सा में क्रुद्ध) (चानो का गरजला अबकी लाठी में सुरधामे  हमरा
चीन्हलें कि नञ् ' भगत त हक्का-बक्का  ई फेन लाठी उसाहलका टुकुर-टुकुर
की ताकऽ हें  चीन्हलें कि दिअउ फेन लाठी  लाठी से भी जादे खतरनाक इनखर
गोसाल चेहरा बुझा रहल हल ) (सारथी॰१२:१७:११:२४५)१५३ घटल-बढ़ल (बाझो सिंह
के देहरी से जुड़ल रहइ लेल भी ई जरूरी हे  आखिर घटल-बढ़ल उनइस-बीस वहइँ से
ने पूरा होवऽ हे  बीझना के काँधा पर भी पालो रखा गेल हल  समय से पहिले
जुआन हो गेल  दिन भर के हरवाही बैल-धूर के सानी-पानी मालिक के दियल डेढ़
कट्ठा घेरवारी सब ओकरे जिम्मे ) (सारथी॰१२:१७:२0:३२२)१५४ घट्टा (= घट्ठा)
(भैया लोग  एनटीपीसी खुल रहलो हे  सरकार जमीन ले लेतो  ओकर अढ़ाइ
गुना दाम देतो  सभे के रज-गज होतो  एकरा पर तोखी सिंह चउँकलथिन -
देखलहो नञ् राजगीर में बारूद फैक्ट्री खुललइ  सिठौरा राजा हो गेलइ 
जेकर बाप के घास गढ़ते-गढ़ते घट्टा पड़ गेलइ हल ओकर जाल-जलमल फटफटिया चढ़ रहलो
हे ) (सारथी॰१२:१७:१३:२४४)१५५ घरजाना (= प्रत्येक परिवार से एक व्यक्ति
का भोज सार्वजनिक काम के लिए हर परिवार से एक आदमी से काम अथवा उसके बदले
एक मजदूर की मजदूरी लेने का प्रचलन) (ई दुनो ओने निहोरा-पाती में लगल हल तब
तक ओने ओकर मरीज दम तोड़ चुकलइ हल / आखिर लहाश घर लाको सब विध-वेहवार करके
मँड़रिया पर जला देलक  तेरह दिन में घरजाना करके पाक हो गेल )
(सारथी॰१२:१७:१९:१३)१५६ घरैतिन (शनीचर घूर लहराके ताप रहल हल साथे सोच
रहल हे साँझ पड़लइ सोमर कहाँ अँटक गेलइ   कखने खाय ले बनइतइ  दोसर
कोय खाय बनावइ वाली घरैतिन भी तो नञ् हइ जेकरा भरोसे बइठल हइ  शनीचर
कहलकइ बेटा  कमाय के हिसकी करी खाय के नञ्  ऊ बड़का हिकइ तों मजूरा 
बेंगा घोड़वा के हिसकी नाल ठोकइलकइ बेंगा के पेटे फाटि गेलइ से हाल  ओकरा
पक्का हइ घर में घरैतियन साधन हइ रखइ के तों सुखा के धरि देभीं चूहा खा
जइतउ  मुँह फारि के रहि जइबें ) (सारथी॰१२:१७:१७:११0 ४२)१५७ घीचना (=
घींचना खींचना) (शनिचर कहलकइ - जो ने करगे में मनोज सिंह वाला मरचइया
फरि को लुथड़ी भेल हइ  अरिया तर छोड़के एक मुट्ठा घीचि लिहें  असली सीटिया
मिरचाय हइ  तनी गो खइभीं कान झनझना देतउ ) (सारथी॰१२:१७:१७:३१0)१५८
घुड़की (~ मारना) (बाऊ के टिटकारी सुनके तिलका तनि मनसूआ भरके चाल बढ़ा देलक
 गोड़ त दनादन उठ रहल हल  रतगरे जगे पड़ल हल  नञ् तो ऊ रउदा उगला तक सुतले
रहऽ हल  बस पोवार में घुड़की मारले हथ हाथ-गोड़ ममोरले सूतल रहऽ हल  भउजी
या दीदी ऊपर से गेनरा धर दे हे ) (सारथी॰१२:१७:७:११0)१५९ घुमनइ (बनछिल्ली
में कुछ खेत हे  धान उपजऽ हे  धान के रोपा में बाऊ आवऽ हलन आउ सोहराय के
बादे जा हलन  एतना दिन में नानीघर फूआ दीदी घर  ने मालूम केतना जगह
घूम जा हलन  ओकरा बाद में समझ में आल कि एत्तेक जगह घुमनइ के मतलब हल कि
परदेस जाय ले आदमी जोहनइ  जाय खनी गाँव-जेवार से हित-कुटुम के कत्तेक आदमी
साथ जा हलन ) (सारथी॰१२:१७:८:१११)१६0 घुरी (= घड़ी समय बखत) (धान के
रोपा में बाऊ आवऽ हलन आउ सोहराय के बादे जा हलन  एतना दिन में नानीघर फूआ
दीदी घर  ने मालूम केतना जगह घूम जा हलन  ओकरा बाद में समझ में आल कि
एत्तेक जगह घुमनइ के मतलब हल कि परदेस जाय ले आदमी जोहनइ  जाय खनी
गाँव-जेवार से हित-कुटुम के कत्तेक आदमी साथ जा हलन )
(सारथी॰१२:१७:८:११४)१६१ घेरबारी (दे॰ घेरवारी) (जइसहीं कोय भोंपू के अवाज
या गाड़ी के सीटी कापो चा के कान के चदरा से टकरा हे मन बउख जाहे कापो चा
के  घर के बगले में एनटीपीसी के घेरबारी हे  घेरबारी में घेराल मोटगर
मोटगर उँचगर चिमनी से करका धुइयाँ निकलके कापो चा के दिलोदिमाग पर छा जाहे
) (सारथी॰१२:१७:१३:१५ ६)१६२ घेराल (= घेरा हुआ) (जइसहीं कोय भोंपू के
अवाज या गाड़ी के सीटी कापो चा के कान के चदरा से टकरा हे मन बउख जाहे कापो
चा के  घर के बगले में एनटीपीसी के घेरबारी हे  घेरबारी में घेराल
मोटगर मोटगर उँचगर चिमनी से करका धुइयाँ निकलके कापो चा के दिलोदिमाग पर छा
जाहे ) (सारथी॰१२:१७:१३:१६)१६३ घेवारी (हप्ते दिन बाद बीझना के बोलाके
बाझो सिंह कहलन 'अरे बीझना  एन्ने देख रहलिअउ हे बड़ी मनबढ़ू होल जाहीं 
खेत-खंधा पर ध्याने नञ् बैल-धुर उपासले एक ड्राम चाउर फटके ले हइ ऊहो तोर
माय सास पुतोह के हाथ में दहिए जम रहलउ हे  हमरा ई सब करवे ले दोसर मजदूर
रखहीं पड़त त शादी-बियाह मरी-गमी आउ डेढ़ कट्ठा घेवारी   सबसे चोथू हमरे
बूझऽ हीं ' बीझना के लगल कि बाझो सिंह अपन उकात दिखा रहल हे )
(सारथी॰१२:१७:२३:११९)१६४ घोड़ कटार (लड़की देखो लगला  मिले तो जादातर काना
ले कानी  ई तो तइये हलइ मुदा ई बढ़िया कद-काठी-सोलिट देह वाली चाहऽ हलखिन
से नै मिल रहल हल  आखिर उहे मिल गेल  तनी बेटवे नियर पतलडेर  बान्हि के
कि कहना   घोड़ कटार बान्हि  कार कसौटी पाथल सन  ओकरा में हीरा के चमक
जइसे भीतर से फूल रहल हे ) (सारथी॰१२:१७:१८:२१५)१६५ चउगरदा (दे॰ चउगिरदा
चउगिरदी) (ऊ आझ भी अशरीरी रूप में मौजूद हका - मगहिया माटी के सोन्ह महक
बनके हरेक कवि-गोष्ठी में माँ सरस्वती के प्रतिनिधि बनके सब मगही कवियन
के प्रेरणा स्रोत बनके  चउगरदा उनखर थिरकन आउ खनकल आवाज सूक्ष्म सत्ता के
रूप में प्रतिध्वनि होते रहे हे - हमनी के आत्मा में )
(सारथी॰१२:१७:३५:१४२)१६६ चउगिरदा (दे॰ चउगिरदी) (भागवत बाबू  अपने गाम
के जेठ-रैयत हथिन  सोचथिन कि एनटीपीसी चालू हो गेल  हठुआमनी
दमगर-दमगर राकस नियन चिमनी से धुइयाँ निकसो लगल बिजली तैयार होवो लगल -
सौंसे खेत-पथार के ऊपर से मोटका-मोटका तार टंगना नियन टंगा गेल - चउगिरदा
करका बादर छुट्टा साँढ़ नियन टहलो लगल - जउन खेत में मिरचाय रेंड़ी बैंगन
उपजो हे ऊ बलसुनरी मट्टी पर कोयला के करका पौडर बिछ जइतो  की करभो तखने
 चुप्पी के वातावरण में अपन शंखनाद कइलका कापो सिंह )
(सारथी॰१२:१७:१३:३३७)१६७ चउरगर (दे॰ चउड़गर चौड़गर) (कहियो सबेरे उठ जा हल
त दलदल कँपइत पहाड़ के पुरवारी ठइयाँ चउरगर पत्थर पर बइठ के रउद खइते रहऽ हल
 ओजा गाँव के अउरो ढेर सा बुतरू-बानर से लेके बड़गर आदमी तक रउद सेंके हे
) (सारथी॰१२:१७:७:११४)१६८ चउल (~ मारना) (तिलका मुँह फुलाके चउल मारऽ हल
'हाँ तों तो गढ़के खिलावऽ हीं ने हम तो बस घुमइले चलऽ हिअइ हइ ने  एक
दिन गोरू चरावे गेलें तो एतबड़ बड़ाय  रोज चराहीं तब ने बुझाव ' - 'रोज
चरावे में की हइ  तों घर के काम करहीं हम चरइबइ ')
(सारथी॰१२:१७:७:१४४)१६९ चकड़बम (नवादा से आगू पहिल तुरी जा रहलूँ हल  गया
जंक्शन देखि के त हम चकड़बम रहि गेलूँ - बाप रे बाप  लैन पर लैन गाड़ी पर
गाड़ी लटफरेम पर लटफरेम खदबद टीटी ) (सारथी॰१२:१७:२६:१३३)१७0 चकाचक (अब
तो सड़क पकिया हो गेल हल  गाड़ी-छागड़ चले लगल  जगह-जगह पर चाह-पानी के
दोकान भी खुल गेल हल  कज्जउ-कज्जउ तो होटलो खुल गेल लैन होटल  चकाचक 
मारे ओरे-धारी खटिया बिछल रहऽ हे  तिलका शहर पहुँच गेल  चकाचक दर-दोकान
 मर-मिठाय आउ रंगन-रंगन के चीज  बस खातिर गुमटी  पहिले माय साथ कत्तेक
तुरिया आल हल  तोर बाऊजी सठिया गेलथुन हें यार  हमनी के बड़ भाग कि ई
एरिया में एनटीपीसी खुल रहलइ हे  विकास के समुन्दर उमड़तइ - चकाचक रोड
- चोबीसो घंटा बिजली - इनकम बढ़ जइतइ हमनी के - एगो गुमटियो रखके अच्छा कमा
लेतइ लोग ) (सारथी॰१२:१७:८:३४८ ९:१९ १४:१२)१७१ चक्खी-पक्खी (बाऊ आउ
भइया तो परदेसे में  काम-किरिया खातिर अइलन  काम-किरिया करके बाऊ चल गेलन
हल आउ भइया भउजी के कहला पर रुक गेल हल  मुदा जब पइसा-कउड़ी ओरिआल त एक
महीना के बाद ओहो परदेसे  हाँ जब तक रहलन हल तिलका के मउज  दोसरे-तेसरे
कुछ चक्खी-पक्खी होइये जा हल  गाम-गिराम के साथी-संगी अघाल रहऽ हल )
(सारथी॰१२:१७:८:३४१)१७२ चखना (बाझो सिंह एकसरे दलान पर बइठके बूँट के
खस्सी जइसन चखना पर अंग्रेजी दारू चढ़ा रहल हल ) (सारथी॰१२:१७:२२:२३६)१७३
चनका-बुन (संयोग बूझऽ ऊ गाँव में हैजा फैल गेल  आदमी चील-कौआ नियन पटपटाय
लगल  गाँव वलन के चनका-बुन छिटकल - 'हो न हो ऊहे पगलवा के करामात रहे 
बुझा हउ पहुँचल फकीर हलउ  खोज  ऊहे आहि-उपाय करतउ ' फिन की हल आदमी
खिंड़ल  यमुना सिंह के पकड़ि के लावल गेल  ऊ चौपट्टी गाँव घूम गेला  सुनऽ
ही महामारी थमि गेल ) (सारथी॰१२:१७:२७:३३६)१७४ चमचमी (बाझो सिंह बढ़-चढ़
के खरच-बरच कर रहला हल  चौड़ा पाड़ वाला कथई रंग के दू गो साड़ी सिलल-सिलावल
साया-बिलौज तीन भर के पायल रंगन-रंगन के चार डिब्बा चूड़ी अलता अइना
कंघी पाउडर दौरा नियर साज के पेठा देलन हल  ओकरा में एगो चमाचम डिब्बा
फूल काढ़ल चमचमी से पैक कइल अलगे से धइल हल ) (सारथी॰१२:१७:२१:१३९)१७५
चरवाह (= चरवाहा) ('ठीक हे  चलऽ हो भैंस के हाँकऽ  घंटा दू घंटा में कोय
गाम मिलवे करतइ ' पतित दा सुरफरायत कहलका / भैंस हँका गेल  आगू-आगू
भैंस पीछू-पीछू चरवाह  सूरज डूब गेल  अन्हार दउगल आ रहल हल )
(सारथी॰१२:१७:११:१५४)१७६ चस्का-चरणवार (ठीके में ऊ गाम तरक्की कर गेल हल 
ई विकास के विन्डोबा गोपाल के भी लग गेल  गुटखा सिकरेट दारू आउ जुआ के
चस्का-चरणवार लगते गेल ) (सारथी॰१२:१७:१४:३७)१७७ चहकल (सवाद के ~) (ओने
बड़का बाऊ के बोली सवाद के चहकल - माड़ भात  माड़ भात  माड़ भात )
(सारथी॰१२:१७:१६:१२४)१७८ चाँपना (= चापना दाबना) ('आझ तो पड़िया रानी 
हमरो पियास मेटावो पड़तउ ' पड़िया अकबकाल चिल्हरे लगल त बाझो सिंह दहिना हाथ
से मुँह चाप देलक आउ गोदी में उठाके चौकी पर आस्ते से सुता देलक  मुँह
चाँपले चिरौरी शुरू  'देख पड़िया  तोरा कुमारे में बजार जइते देखलिअउ हल 
तखनिए हमर जी में तूँ समा गेलें हल ') (सारथी॰१२:१७:२३:२१८)१७९ चापना (=
चाँपना दाबना) ('आझ तो पड़िया रानी  हमरो पियास मेटावो पड़तउ ' पड़िया
अकबकाल चिल्हरे लगल त बाझो सिंह दहिना हाथ से मुँह चाप देलक आउ गोदी में
उठाके चौकी पर आस्ते से सुता देलक  मुँह चाँपले चिरौरी शुरू  'देख पड़िया
 तोरा कुमारे में बजार जइते देखलिअउ हल  तखनिए हमर जी में तूँ समा गेलें
हल ') (सारथी॰१२:१७:२३:२१६)१८0 चितंग (अदमी आउ जनावर दुन्नूँ थकि के थउआ
 कछार लउकऽ लगल  जय गंगे  अब की  / कछार पर सब थकि के चितंग 
किनखो देह-गात के होश-हवाश नञ्  पीड़ा से अंग टूट रहल हे )
(सारथी॰१२:१७:११:१४)१८१ चिरचिरी (भेलइ ई कि साँझ चार बजे से ओकरा दरद
शुरूह भेलइ  डगरिन तेल से पिछलइकइ  कोय कहलकइ - सूअर के तेल मरीच गरम
करके पिला दहो सेहो कइलकइ   कोय कहलकइ - चिरचिरी के उखाड़के माथा के
बाल में बाँध दहीं छट दो को बच्चा हो जइतइ ओकरो से कोय फायदा नै )
(सारथी॰१२:१७:१८:३२२)१८२ चुंगारना (नोट के धाह तो बड़का-बड़का के चुंगार दे
हे ई कंगलवा बीझना के की उकात  दू-चार हजार खरच करवइ कि पड़िया हम्मर गोदी
में ) (सारथी॰१२:१७:२२:३५)१८३ चुग्गा (= पक्षियों दिया जाने वाला दाना या
अनाज का कण) (पता नञ् कजा कखने आउ कइसे हम्मर मानस पिंजड़ा में चुग्गा
खातिर एगो पखेरू घुस गेल आउ जोगल चुग्गा के चुगइत रहल  एक्कर पता त हमरा ९
अगस्त २00७ के साँझ में चलल जब हम अप्पन घर पहुँचली  चुग्गा के दाना खतम
भे गेल त ऊ पखेरू बाहर निकलइ लेल फड़फड़ाय लगल ) (सारथी॰१२:१७:३१:११७
२0)१८४ चुनियाना (माय के गोदी से बच्ची सरकि के हिलइत-डुलइत डिब्बा में
डगमगाइत खड़ी रहइ के चेष्टा करि रहल हल  अपन माय के घुटना थम्हले ऊ
तुरी-तुरी लुढ़कि के गिर जा रहल हल  एक-दू तुरी ओकर थकल-चूरल माय ओकरा
उठइलन मुदा तेसर तुरी ऊ खिजलाके बेटी के पीठ पर एगो हौले धौल जमा देलन 
बच्ची सहमल आउ एने-ओन्ने मासूम-सन निहारइत अपन होठ चुनियावइत सिकोड़के
बिसुरे लगल ) (सारथी॰१२:१७:२४:३१७)१८५ चूनना-बिछना (= चुनना-बिछना) (बाऊ
जी परदेस आउ बस बाल-बच्चे घर में   गरमी के दिन में बीड़ी के पत्ता तोड़ऽ
हे  अइसे सब मिलके लकड़ी चूनऽ हल  पोरगर-पोरठगर लकड़ी नञ् काट पावऽ हल  ई
लेल झाड़ियो-झूरी चून ले हल  ओकरे में से चून-बिछ के कहियो मइया हाट पहुँचा
दे हल ) (सारथी॰१२:१७:८:१२३)१८६ चेधगर (= ) (बचवा चारो चेधगर हो गेलइ 
कुछ-कुछ करो लगलइ  मालिक के काम में लगइ कि तुरत काम झारि दइ )
(सारथी॰१२:१७:१९:२८)१८७ चोंचा (दीदी के पहुना परदेस कमाय गेलन आउ एक दिन
मालूम होल कि कोय दोसर जन्नी साथ ओहयँ रह गेलन  दीदी केतना कानऽ हल  ओहे
बच्छर माय खटिया पर गिरल से उठिये गेल  माय के बीमार पड़ला पर बाऊ आउ भइया
अइलन हल  कुछ दिन तक घर में रहलन मुदा खावा-खरची के चोंचा पड़े लगल त पहिले
भइया गेलन ) (सारथी॰१२:१७:८:३२६)१८८ चोटगर (~ हथौड़ा) (चिरईं पालनिहार के
हँका-हँका के बता दी हमहूँ एगो सतरंगी पखेरू पालि के तोहर जमात में शामिल
भे गेलूँ हे  एतनइँ में विवेक चोटगर हथौड़ा दइत मन के हुकुम देलक ई पखेरू
के मगही के अंगना से खुलल अकास तक आजाद परवाज लेल अप्पन मानस-पिंजड़ा के
दरवाजा खोल द ) (सारथी॰१२:१७:३१:१२८)१८९ चोथू (हप्ते दिन बाद बीझना के
बोलाके बाझो सिंह कहलन 'अरे बीझना  एन्ने देख रहलिअउ हे बड़ी मनबढ़ू होल
जाहीं  खेत-खंधा पर ध्याने नञ् बैल-धुर उपासले एक ड्राम चाउर फटके ले हइ
ऊहो तोर माय सास पुतोह के हाथ में दहिए जम रहलउ हे  हमरा ई सब करवे ले
दोसर मजदूर रखहीं पड़त त शादी-बियाह मरी-गमी आउ डेढ़ कट्ठा घेवारी  
सबसे चोथू हमरे बूझऽ हीं ' बीझना के लगल कि बाझो सिंह अपन उकात दिखा रहल
हे ) (सारथी॰१२:१७:२३:१२0)१९0 चोन्हीं (चुप्पी तोड़इत सोमरा कहलकइ - बाबू
  छौंड़ी बड़ा जोर से कुरोधि को बोललइ रे काना  कुमर ठिल्ला  
देखें नै - सेहे सती अभी तक बियाह नै भेलउ  बुढ़खुट्टा तो हो गेलें  
शनीचर कहलकइ - के शोधना के बेटिया  ऊ चोन्हीं झखुराही रे  ओकरे नियर
तोर मागु नै होतइ  देखहीं ने अइसन कटघुरनी मागु नानि को देबउ कि देखइ
वाला देखते रहि जइतइ  कार कछौटी शामर बान्हि देखे राही पादे सिपाही 
बियहवा तो कहीं तब इहे अगहन में करि दिअउ ) (सारथी॰१२:१७:१८:१४)१९१
चोबीस (= चौबीस) (तोर बाऊजी सठिया गेलथुन हें यार  हमनी के बड़ भाग कि ई
एरिया में एनटीपीसी खुल रहलइ हे  विकास के समुन्दर उमड़तइ - चकाचक रोड
- चोबीसो घंटा बिजली - इनकम बढ़ जइतइ हमनी के - एगो गुमटियो रखके अच्छा कमा
लेतइ लोग ) (सारथी॰१२:१७:१४:१२)१९२ चौड़गर (खिड़की के बाहर घुप्प अन्हार
लटफरेम पर खड़ी माय के चेहरा पर चौड़गर मुस्कान जगमगाय लगल  अपन माय के गोदी
में टिकल बच्ची जोर से किलकइत हवा में अपन दहिना तरहत्थी उछाल के फिन कहलक
- नान्ना ) (सारथी॰१२:१७:२५:३१६)१९३ चौपट्टी (संयोग बूझऽ ऊ गाँव में
हैजा फैल गेल  आदमी चील-कौआ नियन पटपटाय लगल  गाँव वलन के चनका-बुन छिटकल
- 'हो न हो ऊहे पगलवा के करामात रहे  बुझा हउ पहुँचल फकीर हलउ  खोज 
ऊहे आहि-उपाय करतउ ' फिन की हल आदमी खिंड़ल  यमुना सिंह के पकड़ि के लावल
गेल  ऊ चौपट्टी गाँव घूम गेला  सुनऽ ही महामारी थमि गेल )
(सारथी॰१२:१७:२७:३४0)१९४ छप्पल (= छपा हुआ) (तिलका देखलक कि ठेकेदार के
आदमी एगो छप्पल फारम पर एकाएकी टिप्पी ले रहल हे  ऊ तनि दूरिये में खड़ा हो
गेल  ढेर देरी तक खड़ा रहल  खड़ा-खड़ा ओकर गोड़ थुम्ह गेल  थकल तो हइये हल 
भूख भी लग गेल हल ) (सारथी॰१२:१७:९:१३६)१९५ छहाछित (= साक्षात्) (ऊ अदमी
आदर सनल गील आवाज में बोलल 'तूँ हमरा ले छहाछित भगमान ह '/ 'तूँ के ह '
चानो का हकबकायल पुछलका  कोय कहि रहल हल छहाछित गहिलवा मइया आ गेलथिन 
देखलहीं मुँहाँ में जइसइँ दल देलकइ कि मनकमना पूरा हो गेलइ  भाय
देवी-देवता में भारी जश हइ ) (सारथी॰१२:१७:१0:१६ ११:३२६)१९६ छहेछात (=
साक्षात्) (नहा-धो के तैयार भेलूँ त भोज के पंगत लग गेल  चूड़ा दही चीनी
के मगहिया भोज  ऊपर से जी फेरन परवर के भुंजिया  डॉ आनन्द के नेह-सनेह
अउ अपनापन के कोय ओर-छोर नञ् हल  डॉ आनन्द त छहेछात आनन्द के प्रतिमूर्ति
हथिन ) (सारथी॰१२:१७:३१:३३१)१९७ छान-पग्गह (= छान-पगहा) (परदेस की खातिर
 बाऊ बोलइ ले चाह रहलन हल कि तिलका कहे लगल 'हम शहर नञ् जाम बाउ  घरो
में तो एक आदमी चाही  हरियर खेती देखके गाय-गोरू रात में छान-पग्गह तोड़ते
रहऽ हे ) (सारथी॰१२:१७:९:३२३)१९८ छिनाना (तोर मुँह काहे लटकल हो कापो
  / मुँह लटकावे के तो बात हइये हइ मनिज्जर साहेब  ई धरती हम्मर
माय  हमनी एकर बेटा  ई माय हमरा से छिना जायत  एकर धरती पर गेहूम
के बाली बूँट-खेसारी के हरियरी कइसे झूमत  ई बाउग ई मकई के पेड़ 
बुढ़ारियो में भुट्टा मखाना आउ लावा कहाँ से चलतइ मनीजर साहेब  एकलाश लाल
नियन दू रूपिया में एगो भुट्टा खरीदवऽ की ) (सारथी॰१२:१७:१३:२४९)१९९
छीछोर ('अच्छा  ऊ जीनीस जे पेठइलियो हल ऊ कइसन लगलो ' पड़िया बूझ न रहल हल
ई बुझउअल  / 'अरे  ऊहे ३२ नम्बर वला सइजगर हलो ने ' पड़िया के कान
झनझनाय लगल   / मलिकवा केतना छीछोर अदमी हइ  ऊ घर दने दउरी लेले बढ़े
लगल  पीछे-पीछे बाझो सिंह बी बढ़े लगल ) (सारथी॰१२:१७:२३:२५)२00 छुआइन
(बीझना बेगर हुँकारी भरले खँचिया आउ हँसुआ लेके बधार देने सोझिया गेल  ओकर
आँख तर चमारी के बेटा फुदना के मोबाइल नाचे लगल 'गाना फोटू आउ वीडीओ
 मुन्नी बदनाम हुई डार्लिंग तेरे लिए  मगर साला ऊ फुदना  मोबाइल छुए
में छुआइन हो जा हलइ ') (सारथी॰१२:१७:२३:१३)२0१ छुकछुकाल (हमरा अभियो याद
हे हमर पसिंजर गाड़ी छो नम्बर के प्लेटफारम पर रुकल हल  कुछ गाड़ी रुकल हे
कुछ छुकछुकाल आ रहल हे त कुछ जा रहल हे  गाड़ी के हौरन  भोंऽऽऽ 
 पटरी के खटखट ) (सारथी॰१२:१७:२६:१३८)२0२ छुछुन्नर (= छछून्दर) (आगू
सोमरा हेलल मागु से कहलक - लुगवा ऊपरि करि लिहें तों हमरा से नाटा हहीं
सड़ीवा भींग जइतउ  जब पूरा बीच आयल तब औरतिया पूरा कपड़ा पेट पर चढ़ा लेलक 
सोमरा पीछे घूम के देखलक  मौगी कुरोध के बोललइ दुर्रर्र ने जाय छुछुन्नर
  हम बे नगन होल जाही  ई पाछूहिया को की देखऽ हीं  सोमरा कहलकइ
अरे देखऽ हिअइ - हमर सातो पहुरा कहाँ हइ  डाकदर कहलकइ जाव सरकार से
कहो  साला नेता  घोषणा करेगा लम्बा-लम्बा और काम छुछुन्नर वाला )
(सारथी॰१२:१७:१८:३३ ५१)२0३ छोंड़ा (= छौंड़ा) (साँझ के सब पतिपदा के दलान
पर जमा होला   तय भेल कि पाँच अदमी आगू टरेन से जायत रसद-बुतात लेके आउ
पाँच पांडव जानवर साथ गंगा हेलता  चानो का कहलका 'मंगलामुखी सदा सुखी 
कल हाँका हो जाय के चाही ' जोड़ल गेल - पचीस भैंस पाँच अदमी  सब के सब
जुआन एकलौठा कसरती पहलवान  चेथरूआ सबसे छोट भले हल मुदा हल सहसगर
लमहर छरहर पट्ठा छोंड़ा ) (सारथी॰१२:१७:१0:२५)२0४ छोड़ल-छाड़ल (रोज कुछ ने
कुछ इलाज चलइत रहलइ  एक दिन सोमरा कहलकइ बाबू  दोसर बियाह कर लियउ 
शनीचर कहलखिन अब तोरा काना के अरूआ लड़की मिलतउ  मिलतउ उथायल-बथायल
आन्हर-कान छोड़ल-छाड़ल बच्चा वाली  ऊ माथा के बोझ हो जइतउ  ऊ अप्पन बच्चा
के मानतइ कि तोर बचवा के ) (सारथी॰१२:१७:१९:११६)२0५ छोफिट्टा (~ जुआन)
(अट्ठारह बीघा के जोतदार कापो चा - आझ बेचारा  दू जोड़ा हाथी नियन बैल दू
गो दोगली गाय एगो गुजराती भैंस गोंड़ी पर शोभो हलइ कापो चा के  देवना
बराहिल  ई कड़कड़िया मोंछ छोफिट्टा जुआन सिलेब रंग एकदम पकिया )
(सारथी॰१२:१७:१३:१२५)२0६ छोम्मा (= छठा) (चानो का गरजला अबकी लाठी में
सुरधामे  हमरा चीन्हलें कि नञ् ' भगत त हक्का-बक्का  ई फेन लाठी
उसाहलका टुकुर-टुकुर की ताकऽ हें  चीन्हलें कि दिअउ फेन लाठी  लाठी से
भी जादे खतरनाक इनखर गोसाल चेहरा बुझा रहल हल  भगत के भूत परा गेल  भीड़
खुसुर-फुसुर करे लगल  भगत के छोम्मा इन्द्री जाग गेल )
(सारथी॰१२:१७:११:२४७)२0७ जंगलिया (अब लाली धपे लगल हल  रतचलवन जानवर कोर
पकड़ लेलक हल  खाली सियार वनबिलाड़ या खिखिर धउगइत-भागइत एन्ने-ओन्ने झलक
जा हल  सियार या वनबिलाड़ डगर काटलक त बाउ थुकथुका के आगू बढ़इत बुदबुदाय
लगऽ हल - 'या जंगलिया माय तनि सहाय रहिहऽ  एगो पिलुआ साथ हको  अइते पाठी
चढ़इवन ') (सारथी॰१२:१७:७:३६)२0८ जन-फरजन (सोमरा कहलकइ तब छोड़ दे बाबू
 हमर पहुरे बिक जायत तब हम नै बियाह करब  शनीचर कहलकइ बियहवा भी
जरूरी हइ  मौगी बड़ी सुख देतउ  खाय ले बना देतउ जन-फरजन होतउ  बेमार
पड़भीं तब गोड़-हाथ करि देतउ  हमरो सेवा करत ) (सारथी॰१२:१७:१८:१२४)२0९
जन्नी-मरदाना (वहाँ के दिरिस त अजीबोगरीब हल  चार गो डिलैट बरि रहल हल 
सो दू सो के मजमा जुटल हल  जन्नी-मरदाना बुतरू जुआन बूढ़ा-बूढ़ी सब तमाशा
देखि रहल हल गोल घेरा बनाके  ऊ घेरा में एगो अदमी हाथ में लाठी लेले नाच
रहल हल  कुछ गवइया लोरकायन गा रहल हल ) (सारथी॰१२:१७:११:२२४)२१0 जमतगर
(संयोग से ऊहे डिब्बा में आठ-दस जन्नी-मरद अयोध्या तक के सहयात्री भे गेलन
 जमतगर हो गेला से हमर मन गद्गद् हो गेल  हमर विचार से यात्रा एकल्ले के
चीज न हे ) (सारथी॰१२:१७:२६:१२८)२११ जर-जमीन (खेती-पाती के जमीन
अउने-पउने में हथियावल जाहे  सुनल जाहे कि पहिले कल-करखाना चलावइ लेल मजूर
बसावल जा हल  अब तो किसान के जर-जमीन हथिया के ओकरा मजूर बनावइ के चलन हो
गेल हे ) (सारथी॰१२:१७:९:१३१)२१२ जाल-जलमल (भैया लोग  एनटीपीसी खुल
रहलो हे  सरकार जमीन ले लेतो  ओकर अढ़ाइ गुना दाम देतो  सभे के रज-गज
होतो  एकरा पर तोखी सिंह चउँकलथिन - देखलहो नञ् राजगीर में बारूद
फैक्ट्री खुललइ  सिठौरा राजा हो गेलइ  जेकर बाप के घास गढ़ते-गढ़ते घट्टा
पड़ गेलइ हल ओकर जाल-जलमल फटफटिया चढ़ रहलो हे ) (सारथी॰१२:१७:१३:२४५)२१३
जित्ते (= जिन्दा/ जीवित ही) (केतना उस्सठ होवऽ हे महाजन  तनिक दाया-माया
नञ्  धिरका-धिरका के पइसा वसूलतो   घर-अंगना हिअइतो  बेटी-बहू पर
नज्जर गड़इतो  हिसाब-किताब में जित्ते गाय गिले ले तइयार )
(सारथी॰१२:१७:८:१५0)२१४ जिनोर (दे॰ जिनोरा) (गंगा के दुन्नूँ किछार लबालब
 पाट फैलके एतबड़ गो हो गेल कि ऊ किछार तनियो नञ् जनाय  गंगा के पानी सोता
से बहइत खेत-खंधा में घुसऽ लगल  लहलहायत जिनोर नरकटिया चीना कौनी के
फसील गंगा के पानी अइसइँ निंगलऽ लगल जइसे भुक्खल राछसीनी टोनगर शिकार के )
(सारथी॰१२:१७:१0:१२0)२१५ जियान (ओने सुनीता के माथा में दू साल पहिले के
घटना ढेह मारऽ लगल - नरेन्दर के गैस्टिक हो गेल हल  ढेर दिन तक उल्टी
होवइत रहल  कते से देखइलक तइयो रोग नञ् गेल  ढेर पइसा के जियान हो गेल
हल ) (सारथी॰१२:१७:१६:१५२)२१६ जीतिया (उनखर आँख ठहर गेल भत्तूथान के
गोलका बर गाछ पर  एकर छाहुर में बइठो हल सभे गोरखिया हरवाहा किसान मजूर
 एकर छाहुर में होवो हल जीतिया के रिहलसल  धनरोपनी के खनकल गीत दादुर
के संगीत में मिलके आरकेस्ट्रा के धुन बन जा हल  एकरे तर झिलोर दा के
कथक्कड़ी आउ अमका बा के 'सातो भइया घाटम' गीत गूँजो हल )
(सारथी॰१२:१७:१४:२२५)२१७ जीनीस (= जिनिस वस्तु चीज सामान) ('अच्छा  ऊ
जीनीस जे पेठइलियो हल ऊ कइसन लगलो ' पड़िया बूझ न रहल हल ई बुझउअल  / 'अरे
 ऊहे ३२ नम्बर वला सइजगर हलो ने ' पड़िया के कान झनझनाय लगल   /
मलिकवा केतना छीछोर अदमी हइ  ऊ घर दने दउरी लेले बढ़े लगल  पीछे-पीछे बाझो
सिंह बी बढ़े लगल ) (सारथी॰१२:१७:२३:१५४)२१८ जुअन पिट्टा (चुप्पी तोड़इत
सोमरा कहलकइ - बाबू  कल्ह गेलिअइ पोखरिया में नहाय ले  झिगुलिया नहा को
पीड़िया पर पुतली बदलब करऽ हलइ अनचोक्के हमर नजरिया ओने चल गेलइ  छौंड़ी
बड़ा जोर से कुरोधि को बोललइ रे काना  कुमर ठिल्ला  एने की हुलकइ हें
लहँगा ले लुलके हें  देबउ अँखिये में टकुआ भोंकि  हमरा नजर लगावइ हें
जुअन पिट्टा  तोरा जुआनी में आग धर दिअउ  तोर सरधा में गरदा पोरि दिअउ 
देखें नै - सेहे सती अभी तक बियाह नै भेलउ  बुढ़खुट्टा तो हो गेलें )
(सारथी॰१२:१७:१७:३४६)२१९ जुअनका (मीटिंग खतम  सभे कापो बाबू के बात से
सहमत हला बाकि एनटीपीसी के लोभ - विकास के सपना सबके भरमइले रहल  जब
गाम के जुअनकन ई बात सुनलक तउ अलगे माहौल हल ) (सारथी॰१२:१७:१३:३४६)२२0
जुटी (आसिन के महीना जब एकलगायत त्योहार मनावे ल परदेस से कमा-कमा के सब
लौट रहल हल पड़िया घर-दुआर देवता-देवी छोड़के माउग-मरद बाले-बच्चे
अइँटाखोल जाय ले तैयार हे  एक जुटी पर दस हजार ओकरा में पाँच हजार से
बेसी दादनी जे पहिलहीं अँचरा के खुँटी से ससर गेल हल  भट्ठा पर चढ़े घड़ी
पाँच हजार से कमे हाथ लगल ) (सारथी॰१२:१७:२0:११६)२२१ जुठकठार (अभी पड़िया
के गोड़ के अलता मेटाल भी नञ् हल कि बीझना बिदके लगल  जनु ओकर कान में के
कौन मंतर फूँक देलक हे कि पड़िया से भर मुँह बोले नञ्   कभी लगे कि
दौड़के घर जाऊँ आउ पड़िया के अकवार के प्यार के झुलुआ में झुलते रहूँ कभी
लगे कि जुठकठार पड़िया में हमरा लेल बचल की हे  ओकरा कोहबर रात याद आवे लगल
) (सारथी॰१२:१७:२१:२१0)२२२ जेठ-रैयत (साँझ के महरानी थान में मिटिंग लगल
 गाम के जेठ-रैयत बटइदार आउ पट्टेदार सभे जुटलथिन हल - भागवत बाबू
तिरपित बाबू रामशरण बाबू एकादश बाबू मनीजर साहेब पटवारी जी तोखी सिंह
दशरथ सिंह कापो सिंह किसुन महतो रामस्वरूप पांडे ओगैरह तीनो टोला के
लोग ) (सारथी॰१२:१७:१३:२३१)२२३ जेभी (= जेब) (ओकर हाथ ओइसइँ जेभी से बहरा
गेल जइसे तातल खिचड़ी छूके अंगुरी  सड़क के किनारे पसरल सामान पर ओकर नजर
ठहरि गेल  ऊ मने मन बुदबुदा हे - 'सब कुछ त ओइसइँ धइल हे  एगो पैंट आउ
एगो फराके त बिक पाल  सबेरे-सबेरे के बोहनी  औने-पौने भाव लगा देलूँ
') (सारथी॰१२:१७:१५:१११)२२४ जैन (बीझना के घाव भी अभी हरियरे  ऊ टेवानले
हल कि बाझो सिंह के ड्योढ़ी पर दुन्नू के लस्टम-पस्टम करते देख लूँ ओजय
दुन्नू के कुट्टी-कुट्टी काटके जमुई जंगल में पाटी जैन कर लेम  बाझो सिंह
के लठैत आउ गुंडा कि थाना पुलिस से भी निपटे ले एक्के उपाय - लाल झंडा
जिन्दाबाद ) (सारथी॰१२:१७:२२:१५१)२२५ जोगना (= यत्न से रखना) (बेटा कुल
आउ कपड़ा जोगे के चाही  ई खेत नञ् हम्मर हे नञ् तोहर  ई पुरखन के धरोहर
हे संस्कार हे  एकरा जोगावो तभिये नाम होतो  बाप-दादा के पगड़ी बेचके
फटफटिया चढ़बऽ त पुरखन की कहथुन ) (सारथी॰१२:१७:१४:१४७)२२६ जोड़ना-नारना
(हिसाब ~) (हिसाब जोड़े-नारे में मइया एकदमे भोंजल हे  ऊकी तहिया फूफा के
हाथ बाऊ रुपइया भेजइलका हल  महाजन आल आउ तीन-तेरह करके कुल्ले हथिया लेलक
) (सारथी॰१२:१७:८:१३६)२२७ जोतदार (= जोतनुआ जोतनू जोतमल किसान कृषक
खेतिहर) (केसर महतो कहो हलथिन 'बेचारा कापो भइया  ' आझ कापो चा
'बेचारा' हो गेलथिन  अट्ठारह बीघा के जोतदार कापो चा - आझ बेचारा  दू
जोड़ा हाथी नियन बैल दू गो दोगली गाय एगो गुजराती भैंस गोंड़ी पर शोभो हलइ
कापो चा के  देवना बराहिल  ई कड़कड़िया मोंछ छोफिट्टा जुआन सिलेब रंग
एकदम पकिया ) (सारथी॰१२:१७:१३:१२१)२२८ जोहनइ (बनछिल्ली में कुछ खेत हे 
धान उपजऽ हे  धान के रोपा में बाऊ आवऽ हलन आउ सोहराय के बादे जा हलन 
एतना दिन में नानीघर फूआ दीदी घर  ने मालूम केतना जगह घूम जा हलन 
ओकरा बाद में समझ में आल कि एत्तेक जगह घुमनइ के मतलब हल कि परदेस जाय ले
आदमी जोहनइ  जाय खनी गाँव-जेवार से हित-कुटुम के कत्तेक आदमी साथ जा हलन
) (सारथी॰१२:१७:८:११२)२२९ जोहिआना (भोरगरे जानवर खुट्टा से खुल गेल 
सबके हाथ में तेल पिलावल लाठी जेकरा में पत्तर ठोकल गोवा लगल  गंगा के
किछार पर भीड़ जमा होवऽ लगल  सबके मुँह से एक्के सबद - 'चल आज हाँका हइ
भाय ' सले-सले पाँचो हेलवार भैंस जोहिअइले गंगा के किछार पर पहुँच गेल )
(सारथी॰१२:१७:१0:२११)२३0 झंझुआना (रात जब निसबद होल त टोला में कुत्ता
झंझुआय लगल  पड़िया सच्चे अनुमान लगइलक कि ऊ आ रहलथिन हे )
(सारथी॰१२:१७:२१:३४५)२३१ झक्क (~ सफेद) (ऊ अब भी अपन बगल में बइठल सीना
पर दाढ़ी लहरायत बुजुर्ग के जरी शक भरल निगाह से देखि रहल हल  उज्जर
दाढ़ी-मोंछ के बीच से झाँकइत ऊ बूढ़ा के आत्मविश्वास से भरल झक्क सफेद
मुस्कुराहट जनु ऊ थकल-परेशान माय के कहईं हौले से थिरथम्मन कइलक  थकान आउ
गढ़गर नीन के वजह से थोड़के देरी में ऊ नौजवान माय अधमने से ऊँघऽ लगल )
(सारथी॰१२:१७:२४:३२८)२३२ झखुराही (चुप्पी तोड़इत सोमरा कहलकइ - बाबू  
छौंड़ी बड़ा जोर से कुरोधि को बोललइ रे काना  कुमर ठिल्ला   देखें नै
- सेहे सती अभी तक बियाह नै भेलउ  बुढ़खुट्टा तो हो गेलें   शनीचर
कहलकइ - के शोधना के बेटिया  ऊ चोन्हीं झखुराही रे  ओकरे नियर तोर
मागु नै होतइ  देखहीं ने अइसन कटघुरनी मागु नानि को देबउ कि देखइ वाला
देखते रहि जइतइ  कार कछौटी शामर बान्हि देखे राही पादे सिपाही  बियहवा
तो कहीं तब इहे अगहन में करि दिअउ ) (सारथी॰१२:१७:१८:१४)२३३ झाड़ा-पखाना
(बाझो सिंह के अदमी आवे तब  दरद के दू-चार गोली या कभी-कभी सुइया भोंकवा
दे  पलस्तरा करावे के ने ओकर उकात ने बाझो सिंह के कोय मतलब  रहल हरवाहा
के बात तो लुझन के छोटका बेटा बीझना छौड़गरे हल जे अपन बाप के झाड़ा-पखाना
करवाके मालिक के हुकुम बजावे ले चलिए जा हल ) (सारथी॰१२:१७:२0:१४७)२३४
झाड़ी-झूरी (बाऊ जी परदेस आउ बस बाल-बच्चे घर में   गरमी के दिन में
बीड़ी के पत्ता तोड़ऽ हे  अइसे सब मिलके लकड़ी चूनऽ हल  पोरगर-पोरठगर लकड़ी
नञ् काट पावऽ हल  ई लेल झाड़ियो-झूरी चून ले हल  ओकरे में से चून-बिछ के
कहियो मइया हाट पहुँचा दे हल ) (सारथी॰१२:१७:८:१२३)२३५ झुरझुरी (अगहन के
शुरूह में ठंढा धीरे-धीरे धरती पर दुलहिन जइसन सुकुर-सुकुर पँव रख के उतर
रहल हल  साँझ के समय झुरझुरी सन लगो लगल हल ) (सारथी॰१२:१७:१७:१३)२३६
झौहर-झौहर (~ कानना) (एतना कहते-कहते सोमर आँख बंद कर लेलक  सोमरा
बाल-बच्चा समेत झौहर-झौहर कानो लगल  गाँव जानलक  अप्पन किसान अइलइ - कफन
ले पैसा देलकइ  मुर्दा चला को उतरी पिन्हने दोसर दिन किसान यहाँ पहुँचल -
मालिक  बाबू के लड्डू-पूड़ी करि दइ ले चाहऽ हिअइ चौरासी के भोज )
(सारथी॰१२:१७:१९:१३३)२३७ टप्पा ('बस एक टप्पा आउ नुनु  तनि मलकले चल 
एकदम नूर के दम जाय के चाही '  फेर तनि ठहर के 'मिलतइ हो  पूरी
जिलेबी आउ आलू बैगन के तरकरियो  भर दोना  हहर मत ')
(सारथी॰१२:१७:७:११)२३८ टरके-टरक (= ट्रक के ट्रक) (अइसे काहे बोलइत ह जी
 अपसोवारथी वाला बात   लोग कहइत हलथी कि ढेर कम्बल आयल हइ बाँटे खातिर
 टरके-टरक आयल हइ  बेदामी कहलक ) (सारथी॰१२:१७:५:३३२)२३९ टीकस (=
टिकस टिकट) (बड़का भइया भी गाड़ी चढ़ावे साथ अइलन हल  ऊहे टीकस भी कटा देलन
आउ गाड़ी चढ़े-चढ़े घरी तक एक किलो संतरा भी हमरा थमा देलन )
(सारथी॰१२:१७:२६:१२५)२४0 टीटी (= #### (नवादा से आगू पहिल तुरी जा
रहलूँ हल  गया जंक्शन देखि के त हम चकड़बम रहि गेलूँ - बाप रे बाप  लैन पर
लैन गाड़ी पर गाड़ी लटफरेम पर लटफरेम खदबद टीटी )
(सारथी॰१२:१७:२६:१३५)२४१ टुनमुन (~ बच्ची) (सफेद दाढ़ी वला बुजुर्ग आउ ओकर
गोदी में बइठल टुनमुन बच्ची के आपस में तालमेल बइठावे में कोय जादे समय न
लगल ) (सारथी॰१२:१७:२४:३३५)२४२ टेबना (= चुनना परखना टटोलना) (गया के
मोसाफिरखाना देखि के त हम दंग रहि गेलूँ   चारो पट्टी बइठे के बेंच
बनल पानी पाखाना के सुविधा अलग  सब सुरक्षित जगह टेबके डेरा जमा लेलन
 बीच में गेठरी-मोटरी चारो पट्टी सुत्तल-बइठल साथी  हमरा नींद कहाँ )
(सारथी॰१२:१७:२६:२१0)२४३ टेवानले (बीझना के घाव भी अभी हरियरे  ऊ टेवानले
हल कि बाझो सिंह के ड्योढ़ी पर दुन्नू के लस्टम-पस्टम करते देख लूँ ओजय
दुन्नू के कुट्टी-कुट्टी काटके जमुई जंगल में पाटी जैन कर लेम  बाझो सिंह
के लठैत आउ गुंडा कि थाना पुलिस से भी निपटे ले एक्के उपाय - लाल झंडा
जिन्दाबाद ) (सारथी॰१२:१७:२२:१४८)२४४ टोनगर (गंगा के दुन्नूँ किछार लबालब
 पाट फैलके एतबड़ गो हो गेल कि ऊ किछार तनियो नञ् जनाय  गंगा के पानी सोता
से बहइत खेत-खंधा में घुसऽ लगल  लहलहायत जिनोर नरकटिया चीना कौनी के
फसील गंगा के पानी अइसइँ निंगलऽ लगल जइसे भुक्खल राछसीनी टोनगर शिकार के )
(सारथी॰१२:१७:१0:१२२)२४५ टोला (पछियारी टोला में बीझना के कान नञ् देवल
जाय  सगरे एक्के चर्चा  बीझना वली बाझो सिंह तर बिलउज खोल के अंदर के
जिनिस देखा रहल हल कि बाझो सिंह ओकरा ड्योढ़ी से भगा देलक ई कहके कि हम तोर
बाप दाखिल हियो आउ तूँ हमरा बदनाम करे लेल अइलऽ हे  एन्ने दक्खिन टोला
में अलगे चर्चा - बाझो सिंह बीझना वली से ड्योढ़ी पर जोर-जबरदस्ती कर रहल हल
कि बीझना वली एक लात मारके भाग आल  पछियारी टोला के हो-हल्ला में दक्खिन
टोला के खुसुर-फुसुर बिला गेल ) (सारथी॰१२:१७:२३:३५ १२ १७)२४६ ठइयाँ (=
ठामा जगह) (कहियो सबेरे उठ जा हल त दलदल कँपइत पहाड़ के पुरवारी ठइयाँ
चउरगर पत्थर पर बइठ के रउद खइते रहऽ हल  ओजा गाँव के अउरो ढेर सा
बुतरू-बानर से लेके बड़गर आदमी तक रउद सेंके हे ) (सारथी॰१२:१७:७:११४)२४७
ठकुआयल (अकादमी के गेट पर गाछ के छाहुर में मन के बात मने में दबइले ठकुआयल
ठाढ़ हली  एतने में पटना से श्री घमंडी राम श्री हरीन्द्र विद्यार्थी आउ
श्री राजकुमार 'प्रेमी' हमरा सभे के खोजइत पहुँचला  गल-गलवात होवो लगल )
(सारथी॰१२:१७:३१:३४५)२४८ ठगबनीजी (नरेन्दर सोचऽ हे - ठगबनीजी के घोषणा 
गरीब के पूछ कहउँ नञ्  बड़का लेल विज्ञापन  पैसा-वलन के पूछ  ऊ ई अंधेर
व्यवस्था पर पच् दनी थूक दे हे ) (सारथी॰१२:१७:१६:१७)२४९ ठाँव-कुठाँव
(भूख पहिला सवाल रहऽ हे आउ ओकरा खातिर ऊँच-नीच ठाँव-कुठाँव सब लाँघे पड़ऽ
हे  जीअइ लेल तो जहरो ने पीअ हे आदमी  इज्जत ढोवइ वलन भूख के आगू हार रहल
हल ) (सारथी॰१२:१७:८:२४६)२५0 ठिठियाल (~ चलना) (लैन होटल  बूढ़-पुरनियाँ
के चर्चा के विषय  सब के एक्के बात 'अब हमनी सब के सत-पत उठइत जा रहल हे
 कोय कहतो-महतो नञ्  छँउड़िन ठिठियाल चलऽ हइ ') (सारथी॰१२:१७:९:१८)२५१
ठिसुआल (गाड़ी रुकल  भीड़ में ऊ दुन्नूँ औरत-मरद अन्हार में बदलि गेल 
बुजुर्ग के चेहरा पर स्याह परछाईं तैर रहल हल ठिसुआल सन  ऊ सामने के
खिड़की से अनमनाल अंदाज में लटफरेम के अन्हार दने घूरऽ लगलन )
(सारथी॰१२:१७:२५:२३२)२५२ डगराना (= लुढ़कना लुढ़काना) (एक दन्ने जउन समाज
में जात-पाँत अगड़ा-पिछड़ा हिन्दू-मुसलमान के झंझट अपन हाट लगइले हे आपसी
मतभेद के भाँग कुँइए में घोराल हे एक-दोसर के टंगरी खींचे में हम डगरा के
बैंगन हो रहलूँ हें राय-छितिर हो रहलूँ हें गुरुजी के गरहाजिरी अखरो हइ
) (सारथी॰१२:१७:३४:२४७)२५३ डगरिन (कनियाय घर अइली - सलियाने बच्चा 
एगारह साल में एगारह बच्चा  सब तो एकर जान छोड़के चल देलकइ हाथ में बच
गेलइ चार  दू बेटा - दू बेटी  बारहवाँ में बेचारी अपने चलि देलकइ / भेलइ
ई कि साँझ चार बजे से ओकरा दरद शुरूह भेलइ  डगरिन तेल से पिछलइकइ  कोय
कहलकइ - सूअर के तेल मरीच गरम करके पिला दहो सेहो कइलकइ )
(सारथी॰१२:१७:१८:३१८)२५४ डराम (= ड्राम #### (पहिले भी ई गाम संपन्न हल
 धन-धान्य से भरल-पूरल हल  गाय-भैंस से गोंड़ी अघाल हल  मुदा अब 
मुआवजा मिलला के बाद जैसे ई गाम जादे विकास करि गेल हल  कुछ मायने में 
घर से कोठी-कनरा खतम हो गेल हल आउ डराम आ गेल हल अनाज रखे ला )
(सारथी॰१२:१७:१४:२४७)२५५ डिलैट (वहाँ के दिरिस त अजीबोगरीब हल  चार गो
डिलैट बरि रहल हल  सो दू सो के मजमा जुटल हल  जन्नी-मरदाना बुतरू जुआन
बूढ़ा-बूढ़ी सब तमाशा देखि रहल हल गोल घेरा बनाके  ऊ घेरा में एगो अदमी हाथ
में लाठी लेले नाच रहल हल  कुछ गवइया लोरकायन गा रहल हल )
(सारथी॰१२:१७:११:२२३)२५६ डेर (= डेब ऐंचा भेंगा बकड़ेर कनडेब देखते
समय एक आँख झपकाने या बंद रखने वाला एक सींग ऊपर और दूसरी नीचे वाला
मवेशी सरगपताली एक ओर मुड़े टोंड का हल ऊपर-नीचे जलने वाली (लौ)) (सोमरा
अप्पन छोटका अँखिया से देखलकइ बड़का मूँद के कहलकइ हमरा तो दुन्नो से
लखा दे हइ बाबू  तब हमरा काना कइसे कहलहीं  शनीचर कहलकइ तों कान नै
हहीं डेर हहीं  मौगी होतउ पतलडेर  देखतउ तोरा लगतउ दोसरा के देखब करऽ
हइ  देखतउ पूरब तब लगतउ दक्खिन देख रहलइ ह आर कि )
(सारथी॰१२:१७:१८:१५३)२५७ डेरगूह (अचक्के चेथरूआ भिजुन एगो सोंस उपराल  ऊ
हड़बड़ा के कहलक 'बाप रे बाप  कतबड़ गो सोंस हइ कका  सुनऽ हिअइ कि एकरा
फूँकला से अदमी के देह फूलि जा हइ  कहइँ  ' बलेसर हँसइत कहलक 'सोंस
डेरगूह जानवर होवऽ हइ  ऊ त अदमी के देखइते मातर भागऽ हइ ')
(सारथी॰१२:१७:१0:३२८)२५८ ढिकली (सीढ़ी के ऊपर मंदिर में बाबा किशोरी शरण जी
हमनियें के इंतजार करि रहलन हल  प्रसाद में खोवा के बनल चउड़गर-चउड़गर दू-दू
गो लाय आउ मिसरी के बड़-बड़ ढिकली मिलल  ऊहे हमर सब के बालभोगी भेल )
(सारथी॰१२:१७:२७:११३)२५९ ढेंउस (= ढउँसा ढौंसा ढाउँसा) (घुंघरैला केश
गरदन पर झूलो हल  भेंभा नियन  धोती-कुरता गोड़ में जुत्ता  एगो छाता
आउ एगो करका बेग जरूरी  बेग भी कइसन  बरसाती बेंग जइसन  बेंग भी नञ्
कहो  बरसाती ढेंउस नियन ) (सारथी॰१२:१७:३४:१४२)२६0 ढेरकुनी (= ढेरमनी
बहुत सारा) ('तनि मलकले चल  फेर हुआँ भी लमहर लइन लगावे पड़तउ  ढेरकुनी ने
पहुँच जा हइ ' बाऊ टिटकारी मारलन ) (सारथी॰१२:१७:८:३१)२६१ ढेला-ढक्कर (~
करना) (ओने यमुना सिंह मतिछिन नियन गामे-गाम भटकइत चलऽ हला  उनखर हरकत से
घरइया सब परेशान हो गेला  ईहे क्रम में एक दिन यमुना सिंह नरहट गाँव पहुँच
गेला  वहाँ के लोग-बाग उनखा पागल समझि के ढेला-ढक्कर करऽ लगला  उनखर
माथा-ताथा फूट गेलन  गाँव वलन उनखा मार-पीट के गाँव से भगा देलक )
(सारथी॰१२:१७:२७:३३१)२६२ ढेह (= ढेव समुद्र का ज्वार पानी की लहर तरंग
हलफा) (मइया गंगा अपन मस्त चाल में बह रहली हल  हरेक ढेह में सोना आउ
चाँदी के मिलावट हल आउ एन्ने कापो सिंह के मन ढेह उठ रहल हल - अब तोंहीं
कुछ करहो मइया  ई बउड़हवन के मति-गति देहो  गंगोतरी से गंगा-सागर तक तोरा
गेन्हावे के ठीका लेलको हे  ओने सुनीता के माथा में दू साल पहिले के
घटना ढेह मारऽ लगल - नरेन्दर के गैस्टिक हो गेल हल  ढेर दिन तक उल्टी
होवइत रहल  कते से देखइलक तइयो रोग नञ् गेल  ढेर पइसा के जियान हो गेल
हल ) (सारथी॰१२:१७:१३:२२0 २२ १६:१४९)२६३ तइरनइ (सरयू देखि के हम
अचंभित रहि गेली  चैत में कलकल धारा  हम ऊ स्वर्गिक छटा निहारइत सोचऽ
लगली - काश  एजइ हमर घर रहत हल कि रोज डुबकी लगइतूँ हल  तइरनइ हमर कमजोरी
हे ) (सारथी॰१२:१७:२६:३४८)२६४ तरासल (गाँव वलन आदमी शहर बनावइ लेल
भुक्खल-पियासल गर-गोरू सन झुंड के झुंड बहरा रहल हे  गाँव के जमीन पानी
बिन तरासल हे  नहर कुआँ बोरिंग पर केकरो धियान नञ्  खेती-पाती के जमीन
अउने-पउने में हथियावल जाहे ) (सारथी॰१२:१७:९:१२७)२६५ तसमय (= तसमई खीर
दूध में उबला हुआ शक्कर मिला चावल) (झटपट सब इन्तजाम हो गेल  सब छक के घी
वाला छानल पूरी आउ तसमय खइलका  कठौती पर शुद्ध घी के पकवान गमछी में
बान्हलका आउ भर खर्राटा मार के सुतला ) (सारथी॰१२:१७:१२:१४)२६६ तिअन-तासन
(मइया हाट से तिअन-तासन लेल अलुआ नोन तेल मिरचाय के साथे-साथ मिठगर चीजो
लेले आवऽ हल  हरदी तो उपजवे करऽ हे  कहियो-कहियो सालन भी आवऽ हल  ऊ दिन
तो मानऽ तेहवार हो जा हल ) (सारथी॰१२:१७:८:१३१)२६७ तुरिया (कत्तेक ~)
(तिलका शहर पहुँच गेल  चकाचक दर-दोकान  मर-मिठाय आउ रंगन-रंगन के चीज 
बस खातिर गुमटी  पहिले माय साथ कत्तेक तुरिया आल हल )
(सारथी॰१२:१७:९:११२)२६८ तेजपत्ता (= चतपत्ता चतपताय) (ओने सुनीता खौलल
पानी में तलछट चाय के पत्ती तरहत्थी पर लेके डालि देलक  चीनी झरि गेल हल 
ऊ चुटकी भर निम्मक अउ तेजपत्ता देके छानि देलक  दू कप में ढारि के उठल आउ
एगो नरेन्दर के थमाके दोसरका में खड़े-खड़े होठ लगा देलक )
(सारथी॰१२:१७:१५:२४४)२६९ थक्कल-हारल (ई तो ठीके कहऽ हो कापो भइया  एतना
दिन से जोत-कोड़ रहलिअइ हे एगो अपनापन के बोध हो गेलइ हे  ई खेत ई बगइचा
ई गंगकिनारी ई आर ई अलंग सभे कुछ अपना लगो हे  दू अंगुल आरी ले फौदारी
हो गेलइ हल भइया  बाकि   एगो थक्कल-हारल सिपाही नियन कहलका पटवारी जी
) (सारथी॰१२:१७:१३:३१३)२७0 थिरथम्मन (ऊ अब भी अपन बगल में बइठल सीना पर
दाढ़ी लहरायत बुजुर्ग के जरी शक भरल निगाह से देखि रहल हल  उज्जर दाढ़ी-मोंछ
के बीच से झाँकइत ऊ बूढ़ा के आत्मविश्वास से भरल झक्क सफेद मुस्कुराहट जनु ऊ
थकल-परेशान माय के कहईं हौले से थिरथम्मन कइलक  थकान आउ गढ़गर नीन के वजह
से थोड़के देरी में ऊ नौजवान माय अधमने से ऊँघऽ लगल )
(सारथी॰१२:१७:२४:३३0)२७१ थुम्हना (तिलका देखलक कि ठेकेदार के आदमी एगो
छप्पल फारम पर एकाएकी टिप्पी ले रहल हे  ऊ तनि दूरिये में खड़ा हो गेल 
ढेर देरी तक खड़ा रहल  खड़ा-खड़ा ओकर गोड़ थुम्ह गेल  थकल तो हइये हल  भूख
भी लग गेल हल ) (सारथी॰१२:१७:९:१३९)दृश्य-१५(ओहे सब आउ मेयर)मेयर - (जल्दीबाजी में हँफते प्रवेश) महामहिम 
हमरा बरबाद नयँ करथिन  बरबाद नयँ करथिन ख़्लिस्ताकोव - की बात हइ मेयर -
व्यापारी सब महामहिम से शिकायत करते गेलइ  मान-सम्मान के साथ हम विश्वास
देलावऽ हिअइ कि जे ओकन्हीं कहऽ हइ ओकरा में आधो सच नयँ हइ  ओकन्हीं खुद्दे
लोग के धोखा देते जा हइ आउ तौल में कमती देते जा हइ  सर्जेंट के पत्नी
अपने के सामने झूठ बोललइ कि हम्मे ओकरा पर कोड़ा बरसइलिअइ  ऊ झूठ बोलऽ हइ
भगमान कसम झूठ बोलऽ हइ  ऊ खुद के कोड़ा लगइलकइ ख़्लिस्ताकोव - भाड़ में जाय
सर्जेंट के घरवली - हमरा ओकरा से कुछ लेना-देना नयँ मेयर - नयँ विश्वास
करथिन नयँ विश्वास करथिन  ई लोग अइसन मक्कार हइ ओकन्हीं पर तो एतना
बड़गर बुतरुओ नयँ विश्वास करऽ हइ  ओकन्हीं के तो ई पूरा शहर जानऽ हइ कि
झूठा हइ  आउ मक्कारी के बारे तो हम ई कहे के जुर्रत करऽ हिअइ कि ई सब अइसन
मक्कार हइ कि जइसन ई दुनियाँ भर में नयँ होतइ आन्ना अंद्रेयेव्ना - की
तोहरा मालुम हको कि इवान अलिक्सांद्रोविच हमन्हीं के कइसन सम्मान देब करऽ
हथिन ऊ हमन्हीं के बेटी के हाथ माँगब करऽ हथिन मेयर - की  की   तूँ
होश में नयँ हकऽ प्यारी माँ  नराज नयँ होथिन महामहिम - ई दिमाग से जरी
कमजोर हइ अइसने एकर मइयो हलथिन ख़्लिस्ताकोव - हाँ सच में हम हाथ माँगब
करऽ हिअइ  हम प्रेमासक्त हो गेलिए ह मेयर - हमरा तो विश्वास नयँ होवऽ हइ
महामहिम आन्ना अंद्रेयेव्ना - लेकिन जब ऊ तोहरा कह रहलथिन हँ ख़्लिस्ताकोव
- हम अपने साथ मजाक में नयँ बात करब करऽ हिअइ  हम प्यार में पागल हो जा
सकऽ हिअइमेयर - हमरा तो विश्वास करे के हिम्मत नयँ होवऽ हइ अइसन सम्मान
के हम लायक नयँ हिअइ ख़्लिस्ताकोव - लेकिन अपने अगर मारिया अंतोनोव्ना के
हाथ देवे लगी सहमत नयँ होवऽ हथिन त शैताने के मालुम कि हम की कर बैठबइ
मेयर - हमरा तो विश्वास नयँ होवऽ हइ  हमरा साथ महामहिम मजाक करब करऽ
हथिन आन्ना अंद्रेयेव्ना - ओह वास्तव में कइसन बेवकूफी हको ई  लेकिन जब
तोहरा समझा रहलथिन हँ तइयो मेयर - हमरा विश्वास नयँ होब करऽ हके
ख़्लिस्ताकोब - हमरा दे देथिन दे देथिन  हम हताश व्यक्ति हिअइ हम कुछ भी
करे के फैसला कर सकऽ हिअइ - जब खुद के गोली मार लेबइ त अपने के कोर्ट में
घसीटल जइतइ मेयर - ओह हे भगमान  हम तो भगमान कसम न तो आत्मा से आउ न
शरीर से दोषी हिअइ  कृपया नराज नयँ होथिन  अपने के जइसन मर्जी हइ ओहे
करथिन  हमरा तो सचमुच अभी सिर में  हमरा तो खुद्दे नयँ मालुम कि कीऽ
होब करऽ हइ  अभी तो हम अइसन बेवकूफ बन्नल हिअइ जइसन कभियो नयँ
हलिअइआन्ना अंद्रेयेव्ना - अच्छऽ त आशीर्वाद देहो (ख़्लिस्ताकोव आउ
मारिया अंतोनोव्ना पास अइते जा हइ )मेयर - दुन्नु के तो भगमान आशीर्वाद
देथुन आउ हम तो दोषी नयँ (ख़्लिस्ताकोव मारिया अंतोनोव्ना के चुंबन ले हइ
) मेयर – (ओकन्हीं दने तक्कऽ हका ) हे शैतान  ई तो वास्तव में (अपन आँख
पोंछऽ हका )दुन्नु एक दोसरा के चुंबन ले रहला ह  ओह भगमान दुन्नु एक
दोसरा के चुंबन ले रहला ह  सचमुच के वागदत्त  (खुशी से उछलते चीख पड़ऽ हका
) ए अंतोन  ए अंतोन  ए मेयर  देख की हो रहलो ह  सूची पिछला अगलादृश्य-१४(ओहे सब आउ मारिया अंतोनोव्ना अचानक दौड़ते अंदर आवऽ हइ ) मारिया
अंतोनोव्ना - माय बाऊ जी कहलथिन कि तूँ  (ख़्लिस्ताकोव के टेहुना के बल
गिरल देखके चीख उट्ठऽ हइ ) आह ई हम की देखऽ हिअइ आन्ना अंद्रेयेव्ना -
की हो गेलो ह  काहे लगी  कइसे  कइसन सिरफिरा नियन लगऽ हँ  एगो जल गेल
बिलाय नियन अचानक दौड़ल अइलँऽ  तोरा कउची एतना अचरज भरल लगलउ  तोर दिमाग
में कइसन विचार अइलउ  सचमुच एगो तीन साल के बुतरू नियन  बिलकुल बिलकुल
बिलकुल नयँ लगऽ हँ कि अठारह साल के लड़की हकँऽ  हमरा समझ में नयँ आवऽ हउ
कहिना तूँ आउ समझदार होमँऽ कहिना ठीक से व्यवहार करमँऽ एगो निम्मन से
पालल-पोसल लड़की नियन कब तूँ जानमँऽ कि कइसे निम्मन ढंग से आउ
शालीनतापूर्वक व्यवहार कइल जा हइ मारिया अंतोनोव्ना - (आँख में लोर भरले)
सचमुच माय हमरा मालुम नयँ हले आन्ना अंद्रेयेव्ना - तोर सिर में हमेशे
कइसनो हावा के झोंका बहते रहऽ हउ  तूँ ल्यापकिन-त्यापकिन के बेटियन के
उदाहरण ले हँ  ओकन्हीं दने तक्के लगी की हउ  ओकन्हीं दने तक्के के
(अर्थात् नक्कल करे के) तोरा कोय जरूरत नयँ हउ  तोरा लगी दोसर-दोसर उदाहरण
हउ - तोरा सामने तोर माय हउ  अइसने उदाहरण के तोरा अनुसरण करे के चाही
ख़्लिस्ताकोव - (बेटी के हाथ पकड़ते) आन्ना अंद्रेयेव्ना हमन्हीं के खुशी
में बाधा नयँ बनथिन  हमन्हीं के शाश्वत प्रेम के आशीर्वाद देथिन आन्ना
अंद्रेयेव्ना - (अचरज से) त अपने एकरा से  ख़्लिस्ताकोव - फैसला कर
लेथिन - जिनगी कि मौत आन्ना अंद्रेयेव्ना - त अइकी देखहीं बेवकूफ त अइकी
देखहीं - तोरा चलते तोरा नियन बेवकूफ के चलते हमन्हीं के अतिथि टेहुना के
बल गिरे पर अमादा हो गेलथिन आउ तूँ अचानक पागल नियन अंदर दौड़ल अइलहीं  त
अइकी सचमुच एहे ठीक होतउ कि हम जानबूझके इनकार कर दिअउ - तूँ अइसन खुशी के
लायक नयँ हकँऽ मारिया अंतोनोव्ना - हम फेर अइसन नयँ करबउ माय  सचमुच हम
फेर अइसन नयँ करबउ  सूची पिछला अगलादृश्य-१३(ओहे सब आउ आन्ना अंद्रेयेव्ना)आन्ना अंद्रेयेव्ना - (ख़्लिस्ताकोव
के टेहुना के बल गिरल देखके) आह ई हम की देखब करऽ हिअइ ख़्लिस्ताकोव -
(उठते) ओह शैतान पकड़े आन्ना अंद्रेयेव्ना - (बेटी के) एकर की मतलब हइ
मिस  ई कइसन हरक्कत हइ मारिया अंतोनोव्ना - हम तो माय आन्ना
अंद्रेयेव्ना - चल निकस हियाँ से सीधे  सुन्नऽ हीं - सीधे निकस सीधे 
आउ हमर नजर के सामने आवे के साहस नयँ करिहँऽ (मारिया अंतोनोव्ना लोर भरल
आँख से बाहर हो जा हइ )आन्ना अंद्रेयेव्ना - क्षमा करथिन हम स्वीकार करऽ
हिअइ ई सब देखके हम आश्चर्यचकित हिअइ ख़्लिस्ताकोव - (स्वगत) एहो तो
बहुत लजीज हइ बहुत निम्मन हइ  (टेहुना के बल गिर जा हइ ) मैडम अपने
देखऽ हथिन हम प्रेम में जल्लल जाब करऽ हिअइ आन्ना अंद्रेयेव्ना - अपने
टेहुना के बल  आह उठ जाथिन उठ जाथिन  हियाँ परी फर्श बिलकुल गंदा हइ
ख़्लिस्ताकोव - नयँ टेहुना के बल पक्का टेहुना के बल  हम जाने लगी चाहऽ
हूँ कि हमर भाग्य में की लिक्खल हके - जीवन कि मृत्यु आन्ना अंद्रेयेव्ना
- लेकिन क्षमा करथिन हमरा अभियो अपने के शब्द के अर्थ नयँ समझ में आ रहल ह
 अगर हमरा कोय गलतफहमी नयँ हइ त अपने हमर बेटी के संबंध में कोय घोषणा कर
रहलथिन हँ ख़्लिस्ताकोव - नयँ हमरा अपने के साथ प्रेम हो गेले ह  हमर
जिनगी तो एगो केश से लटकल हइ  अगर अपने हमर शाश्वत प्रेम के प्रतिदान नयँ
करथिन त हम पृथ्वी पर जीए के लायक नयँ रहबइ  छाती में ज्वाला के साथ हम
अपने के हाथ माँगऽ हिअइ आन्ना अंद्रेयेव्ना - लेकिन हमरा ई बतावे के
अनुमति देथिन कि एक प्रकार से  हम विवाहित हिअइ ख़्लिस्ताकोव - एकरा से
कुछ हरज नयँ  प्रेम लगी कोय अंतर नयँ पड़ऽ हइ आउ करमज़ीन कहलथिन हल -
कानून निंदा करऽ हइ [२६]  हमन्हीं दूर के कोय झरना के छाया में भाग चलते
चलबइ  अपने के हाथ हाथ माँगऽ हिअइ सूची पिछला अगलादृश्य-१२(ख़्लिस्ताकोव आउ मारिया अंतोनोव्ना)मारिया अंतोनोव्ना - ओह
ख़्लिस्ताकोव - अपने काहे लगी एतना डर गेलथिन मिस (कुमारी जी) मारिया
अंतोनोव्ना - नयँ हम तो नयँ डेरइलिअइ ख़्लिस्ताकोव - (देखावा करते) हमरा
खुशी हइ मिस कि अपने हमरा अइसन व्यक्ति समझ लेलथिन जे  कीऽ हम अपने के
पुच्छे के साहस कर सकऽ हिअइ कि अपने के कद्धिर जाय के इरादा हलइ  मारिया
अंतोनोव्ना - सचमुच हम कहूँ नयँ जाब करऽ हलिअइ ख़्लिस्ताकोव - त काहे
मसलन अपने कधरो नयँ जाब करऽ हलथिन मारिया अंतोनोव्ना - हम सोचलिअइ कहीं
हमर माय हिएँ परी तो नयँ हइ ख़्लिस्ताकोव - नयँ हमरा ई जाने के मन हइ
काहे अपने कधरो नयँ जाब करऽ हलथिन मारिया अंतोनोव्ना - हमरा चलते अपने के
बाधा हो रहले होत  अपने महत्त्वपूर्ण काम में व्यस्त हलथिन ख़्लिस्ताकोव -
(देखावा करते) लेकिन अपने के आँख तो महत्त्वपूर्ण काम से जादे बेहतर हइ 
अपने हमरा कइसूँ बाधा नयँ दे सकऽ हथिन कइसनो तरीका से नयँ एकर विपरीत
अपने खुशी दे सकऽ हथिन मारिया अंतोनोव्ना - अपने तो रजधानी के भाषा में
बोलब करऽ हथिन ख़्लिस्ताकोव - अपने जइसन सुंदर व्यक्ति खातिर  की हम एतना
भाग्यशाली होवे के साहस कर सकऽ हिअइ कि अपने के कुरसी पेश करिअइ  लेकिन
नयँ अपने लगी तो कुरसी नयँ बल्कि सिंहासन चाही मारिया अंतोनोव्ना -
सचमुच हमरा मालुम नयँ  हमरा चल जाय के चाही हल  (बैठ जा हइ )
ख़्लिस्ताकोव - अपने के शाल केतना सुंदर हइ मारिया अंतोनोव्ना - अपने
मजाकिया हथिन खाली हमरा नियन प्रांतीय लोग के मजाक उड़ावऽ हथिन
ख़्लिस्ताकोव - काश हम अपने के शाल होतिए हल मिस आउ अपने के कुमुदिनी
(भेंट) नियन गरदन से लिपटल रहतिए हल मारिया अंतोनोव्ना - हमरा तो बिलकुल
नयँ समझ में आवऽ हइ कि अपने की बोल रहलथिन हँ - कइसनो शाल के बारे  आझ
केतना विचित्र मौसम हइ ख़्लिस्ताकोव - लेकिन अपने के होंठ तो मिस हरेक
मौसम से बेहतर हइ मारिया अंतोनोव्ना - अपने अइसन बात बोलते रहऽ हथिन 
हम तो अपने से निवेदन करबइ कि बेहतर अपने हमरा लगी अलबम में आदगार के रूप
में कुछ कविता लिखथिन  अपने तो शायद बहुत जानऽ होथिन ख़्लिस्ताकोव - अपने
लगी तो मिस ऊ सब कुछ जे अपने चाहऽ हथिन  बताथिन अपने के कइसन कविता
चाही मारिया अंतोनोव्ना - कइसनो - सुंदर नाया ख़्लिस्ताकोव - हाँ कविता
 हमरा ऊ बहुत मालुम हइ मारिया अंतोनोव्ना - अच्छऽ बताथिन कइसन कविता
हमरा लगी लिखथिन ख़्लिस्ताकोव - हाँ एकरा बारे बोले के की जरूरत हइ  हमरा
अइसूँ मालुम हइ मारिया अंतोनोव्ना - हमरा कविता बहुत पसीन हइ 
ख़्लिस्ताकोव - हमरा पास बहुत सारा आउ हर तरह के कविता हइ  अच्छऽ ठीक हइ
ई कइसन हइ - ओ मानव बेकार में तूँ अपन शोक में भगमान के विरुद्ध शिकायत
करऽ हीं   [२५] आउ दोसरो हइ  अभी आद नयँ आवऽ हइ लेकिन एकरा से
कोय हरज नयँ  हम एकर बदले बेहतर अपने के अपन प्रेम भेंट करऽ हिअइ जे अपने
के आँख से  (अपन कुरसी आउ नगीच घसकावऽ हइ ) मारिया अंतोनोव्ना - प्रेम
 हमरा प्रेम समझ में नयँ आवऽ हइ  हमरा तो कभियो नयँ मालुम पड़ल कि प्रेम
की होवऽ हइ  (अपन कुरसी दूर घसकावऽ हइ ) ख़्लिस्ताकोव - (कुरसी नगीच
लइते) काहे लगी अपने अपन कुरसी दूर ले जाब करऽ हथिन  हमन्हीं के तो एक
दोसरा के पास-पास बैठना बेहतर होतइ मारिया अंतोनोव्ना - (दूर हटते) काहे
लगी नगीच  दूर से भी सब कुछ बराबरे हइ ख़्लिस्ताकोव - (नगीच अइते) लेकिन
दूर काहे लगी  नगीच में भी सब कुछ बराबरे हइ मारिया अंतोनोव्ना - (दूर हट
जा हइ) लेकिन अइसन काहे लगी ख़्लिस्ताकोव - (नगीच अइते) वस्तुतः ई अपने के
प्रतीत होवऽ हइ कि नगीच हथिन लेकिन कल्पना करथिन कि अपने दूर हथिन  हम
केतना खुश होतिए हल मिस अगर हम अपने के अपन आलिंगन में लगा सकतिए हल
मारिया अंतोनोव्ना - (खिड़की में देखऽ हइ) हुआँ परी से लगलइ कि कुछ उड़के
गेलइ  मुटरी #### चाहे कोय दोसर पक्षी ख़्लिस्ताकोव - (ओकर कन्हा पर
चुंबन ले हइ आउ खिड़की में देखऽ हइ) ई तो मुटरी हलइ मारिया अंतोनोव्ना -
(गोस्सा से उठ जा हइ) नयँ ई तो बहुत जादे  कइसन धृष्टता 
ख़्लिस्ताकोव - (ओकरा रोकते) क्षमा करथिन मिस हम ई प्रेम से कइलिअइ
बिलकुल प्रेम से मारिया अंतोनोव्ना - त अपने हमरा अइसन प्रादेशिक लड़की
समझऽ हथिन  (छोड़ाके चल जाय लगी संघर्ष करऽ हइ )ख़्लिस्ताकोव - (ओकरा
रोकना जारी रखते) प्रेम के चलते सचमुच प्रेम के चलते  हम खाली मजाक करब
करऽ हलिअइ मारिया अंतोनोव्ना नराज नयँ होथिन  हम टेहुना के बल अपने से
क्षमा माँगे लगी तैयार हिअइ (अपन टेहुना के बल गिर जा हइ ) क्षमा करथिन
क्षमा  देखथिन हम टेहुना के बल गिरल हिअइ  सूची पिछला अगलादृश्य-११(ख़्लिस्ताकोव तालासाज के पत्नी आउ सर्जेंट के पत्नी)तालासाज के
पत्नी - (गोड़ तक झुकते) दया के भीख माँगऽ हिअइ सर्जेंट के पत्नी - दया
के भीख माँगऽ हिअइ ख़्लिस्ताकोव - अपने महिला सब केऽ हथिन सर्जेंट के
पत्नी - सर्जेंट इवानोव के पत्नी तालासाज के पत्नी - हमर पिता हम तालासाज
के पत्नी फ़िवरोन्या पित्रोवा पशल्योपकिना हियाँ व्यापार करऽ हिअइ
ख़्लिस्ताकोव - ठहरऽ पहिले एगो बोलऽ  तोहरा की चाही तालासाज के पत्नी
- दया करथिन - मेयर के विरुद्ध शिकायत करे के हइ  भगमान ओकरा हर तरह के
तकलीफ देइ  न तो ओकर बाल-बुतरू न ऊ बदमाश न तो ओकर चाचा-चाची के कइसनो
प्रगति होवइ  ख़्लिस्ताकोव - लेकिन काहे  की बात हइ तालासाज के पत्नी -
हमर पति के सैनिक के रूप में भरती करे के औडर दे देलकइ जबकि उनकर पारी नयँ
हलइ अइसन ऊ बदमाश हइ  आउ अइसन कानूनन नयँ कइल जा सकऽ हइ - ऊ शादी-शुदा
हथिन ख़्लिस्ताकोव – त आखिर अइसन ऊ कर कइसे सकलइ  तालासाज के पत्नी - ऊ
बदमाश अइसन कइलकइ अइसन कइलकइ - भगमान ओकरा ऊ लोक आउ ई लोक में सत्यानाश
करइ  ओकरा आउ अगर ओकरा चाची भी हइ तो चाची के साथ भी हरेक तरह के गंदा
हरक्कत होवइ आउ अगर ओकर बाप जिंदा हइ त ऊ दुर्जन भी मर जाय चाहे हमेशे
लगी ओकर दम घुट जाय अइसन ऊ बदमाश हइ  दर्जी के बेटा के पारी हलइ ऊ तो
पियक्कड़ हलइ लेकिन ओकर माय-बाप बेशकीमती भेंट देलकइ त ऊ व्यापारी
पन्तेलेयेव के विधवा के बेटा के पीछू पड़लइ लेकिन पन्तेलेयेवा भी ओकर घरवली
खातिर तीन टुक पोशाक भेजलकइ तब ऊ हमरा पीछू पड़ गेलइ  बोलऽ हइ - तोरा पति
काहे लगी चाही ऊ तोर काम के नयँ हउ  लेकिन हम तो जानऽ हिअइ - काम के हइ
कि नयँ ई तो हम्मर मामला हइ बदमाश कहीं के  ऊ बोलऽ हइ - ऊ तो चोर हउ
हलाँकि ऊ अभी चोरी नयँ कइलको ह तइयो बात एक्के हउ बोलऽ हइ ऊ चोरी
करतउ एकरा बेगर भी ओकरा अगले साल रंगरूट में लेल जइतउ  लेकिन हमरा बिन
पति के कइसन लगतइ बदमाश  हम एगो कमजोर औरत हकूँ नीच कहीं के  तोर कोय
रिश्तेदार भगमान के प्रकाश नयँ देखउ  आउ अगर ओकरा सास हइ त ओकर सास के भी
 ख़्लिस्ताकोव - ठीक हको ठीक हको  अच्छऽ आउ तूँ  (बूढ़ी के बाहर जाय
के संकेत करऽ हइ ) तालासाज के पत्नी - (बाहर जइते) भुलाथिन नयँ हमर पिता
 हमरा पर दया करथिन सर्जेंट के पत्नी - हम मेयर के मामले में अइलिए ह
महोदय ख़्लिस्ताकोव - अच्छऽ की बात हइ काहे लगी  संक्षेप में बतावऽ
सर्जेंट के पत्नी - हमरा पर कोड़ा बरसइलकइ महोदय  ख़्लिस्ताकोव - कइसे 
सर्जेंट के पत्नी - गलती से हमर पिता  हमन्हीं के दल के कुछ औरत सब बजार
में झगड़ रहले हल आउ पुलिस समय पर पहुँच नयँ पइलइ आउ बाद में हमरा पकड़
लेलकइ  आउ अइसन रिपोर्ट करते गेलइ कि दू दिन तक हम बैठ नयँ पइलिअइ
ख़्लिस्ताकोव - त अब की कइल जा सकऽ हइ सर्जेंट के पत्नी - वास्तव में अब
कइल तो कुछ नयँ जा सकऽ हइ  लेकिन ओकर गलती के खातिर ओकरा पर जुरमाना भरे
के औडर तो देइए सकऽ हथिन  हम अपन खुशी के मौका तो खोवे लगी नयँ चाहऽ ही
आउ नगद पैसा तो हमरा लगी बहुत काम के होतइ ख़्लिस्ताकोव - अच्छऽ अच्छऽ 
अब जा अब जा  हम सब ठीक कर देबो (खिड़की में कइएक हाथ अर्जी लेले देखाय
दे हइ )आउ आउ हुआँ कउन हइ  (खिड़की बिजुन जा हइ) नयँ चाही नयँ चाही 
जरूरत नयँ जरूरत नयँ  (दूर हटते) हमरा तो बोर कर देते गेल भाड़ में जाय 
केकरो अंदर मत आवे दे ओसिप ओसिप - (खिड़की से चिल्ला हइ) जा जा  अभी समय
नयँ बिहान अइते जइहऽ (दरवाजा खुल्लऽ हइ फ़्रीज़-कोट #### में एगो
शक्ल प्रकट होवऽ हइ जेकर दाढ़ी बढ़ल हइ होंठ सुज्जल हइ आउ गाल पर पट्टी
बन्हल हइ ओकर पीछू आउ कइएक लोग देखाय दे हइ ) जो जो  घुस्सल काहाँ आब
करऽ हीं  (पहिला अदमी के पेट पर हाथ रखके ओकरा पीछू ढकेलते खुद भी बहरसी
निकस जा हइ आउ अपन पीछू दरवाजा बन कर दे हइ ) सूची पिछला अगलादृश्य-१0[ ख़्लिस्ताकोव आउ शराब आउ बन #### के टोकरी के साथ
व्यापारी लोग ]ख़्लिस्ताकोव - की बात हइ प्रिय जन व्यापारी सब -
नम्रतापूर्वक हम सब अपने के अनुग्रह के आकांक्षी हिअइ  ख़्लिस्ताकोव -
लेकिन अपने के की चाही व्यापारी सब - हम सब के बरबाद नयँ करथिन महोदय 
हम सब बिलकुल बेकार में बेइज्जती सहब करऽ हिअइ ख़्लिस्ताकोव - केकरा से
व्यापारी लोग में से एक - सब कुछ ई शहर के मेयर से  अइसन मेयर अब से
पहिले कभियो नयँ हलइ  अइसन अपमानजनक बात सुनावऽ हइ जेकर वर्णन करना असंभव
हइ  ऊ पूरा फौज हमन्हीं के घर आउ दोकान में रहे लगी घुसा दे हइ हम सब तो
तंग आ चुकलिए ह लगऽ हइ कि फाँसी लगा लिअइ  ओकर चाल-चलन बहुत खराब हइ 
दाढ़ी पकड़ ले हइ आउ बोलऽ हइ - ए तातार  भगमान कसम  मतलब अगर हम सब ओकरा
आदर नयँ देते जइतिए हल त कोय बात होते हल लेकिन हमन्हीं हमेशे सब कुछ
नियम के अनुसार काम करते जा हिअइ - जाहाँ तक ओकर बीवी आउ बेटी खातिर पोशाक
के बात हइ - त हम सब के कोय एतराज नयँ हइ  लेकिन देखथिन ओकरा लगी ई सब
कुछ काफी नयँ हइ - नयँ नयँ  दोकान में अइतइ आउ जे सामने दिखतइ सब कुछ ले
लेतइ  कपड़ा के थान देखतइ बोलतइ - ए प्यारे ई निम्मन कपड़ा लगऽ हउ -
एकरा हमरा हीं लेके आ जइहँऽ  आउ लेके जाव त थान में पचास अर्शीन (१
अर्शीन = २८ इंच) से कम नयँ होतइ ख़्लिस्ताकोव - वास्तव में  आह ऊ कइसन
चालबाज हइ व्यापारी सब - भगमान कसम  अइसन पहिले कोय मेयर हलइ ई केकरो आद
नयँ  दोकान में सब कुछ छिपावे पड़ऽ हइ जब कभी ओकरा पर नजर पड़ जा हइ  मतलब
एकरा में कउनो प्रकार के निम्मन चीज के बात नयँ करब करऽ हिअइ ऊ कइसनो कूड़ा
उठा लेतइ - अइसन सुक्खल आलूबुखारा जे बैरेल में सात साल से पड़ल हइ जेकरा
हमर क्लर्क भी नयँ खइतइ लेकिन ऊ भर अंजुरी हुआँ से उठा लेतइ  ओकर नामकरण
दिन सेंट ऐंटॉनी दिवस के पड़ऽ हइ आउ ओकरा लगी सब कुछ लेके जइते जा हिअइ
कुच्छो आउ जरूरत नयँ पड़ऽ हइ लेकिन नयँ ओकरा आउ देहीं - बोलऽ हइ आउ सेंट
ओनुफ़्रिया दिवस पर भी ओकर नामकरण दिन हइ ख़्लिस्ताकोव - ई तो बस डाकू हइ
व्यापारी सब - हाँ हाँ  आउ अगर विरोध कइलऽ त पूरे पलटन के तोहर घर में
भेज देतो  आउ कुछ बहस कइलऽ त घर के दरवाजा में ताला लगावे के औडर दे देतो
 हम तोरा शारीरिक दंड नयँ दे सकऽ हिअउ ऊ बोलऽ हइ चाहे यातना दे सकऽ
हिअउ बोलऽ हइ ई कानूनी तौर पर वर्जित हइ लेकिन प्यारे तूँ हमरा लगी
खाली नमकीन हिलसा [२४] खइम्हीं ख़्लिस्ताकोव - आह कइसन बदमाश हइ  एकरा
लगी तो ओकरा सीधे साइबेरिया भेज देवे के चाही व्यापारी सब - जाहाँ कहीं
अपने के अनुग्रह से ओकरा भेजल जाय सब कुछ सही होतइ खाली हम सब से ऊ दूर
रहइ  हम सब के पिता किरपा करके रोटी आउ नमक के स्वीकार करथिन - अपने के
कुछ चीनी आउ एक टोकरी शराब भेंट करते जा हिअइ ख़्लिस्ताकोव - नयँ एकरा
बारे अपने सब सोचवो नयँ करथिन - हम घूस बिलकुल नयँ ले हिअइ  अगर अपने
मसलन तीन सो रूबल के कर्ज देवे के प्रस्ताव रखथिन - तब मामला बिलकुल दोसर
होतइ कर्ज हम ले सकऽ हिअइ व्यापारी सब - खुशी से हम सब के पिता  (पैसा
निकासते जा हइ) खाली तीन सो काहे  बेहतर पाँच सो लेथिन खाली हम सब के मदत
करथिन ख़्लिस्ताकोव - ठीक हइ - चूँकि ई कर्ज के बात हइ त हम बहस नयँ करबइ
हम स्वीकार करऽ हिअइ व्यापारी सब - (ओकरा भिर चानी के कश्तरी में पैसा पेश
करते जा हइ) किरपा करके ई चानी के कश्तरी भी ले लेथिन ख़्लिस्ताकोव - खैर
कश्तरी भी सही व्यापारी सब - (आदरार्थ झुकते) त एक्के साथ चीनी भी
ख़्लिस्ताकोव - ओह नयँ हम कइसनो घूस नयँ ओसिप - अत्र उच्चकुलीन ####  अपने काहे नयँ स्वीकार करऽ हथिन  ले लेथिन  रस्ता में सब कुछ
काम आवऽ हइ  एद्धिर देल जाय बन #### आउ टोकरी  सब कुछ देल जाय 
सब कुछ काम अइतइ  हुआँ कउची हइ  जौरी (रस्सी)  जौरी भी देल जाय - जौरी
भी रस्ता में काम आवऽ हइ - अगर गाड़ी टूट जाय चाहे आउ कुछ त बान्हल जा सकऽ
हइ व्यापारी सब - अइसन अनुग्रह करथिन महामहिम  मतलब अगर अपनहूँ हम सब के
निवेदन पर मदत नयँ करथिन त मालुम नयँ की होतइ - बस खाली फाँसी लगा लेते
जइबइ ख़्लिस्ताकोव - पक्का पक्का  हम प्रयास करबइ (व्यापारी सब के
प्रस्थान  एगो औरत के अवाज सुनाय दे हइ - नयँ तूँ हमरा अंदर जाय से मना
करे के साहस नयँ कर सकऽ हीं  हम खुद उनके से शिकायत करबउ  तूँ अइसे
दर्दनाक धक्का नयँ दे सकऽ हकँऽ )ख़्लिस्ताकोव - हुआँ कउन हइ  (खिड़की भिर
आवऽ हइ) की बात हको माताराम  दू औरत के अवाज - किरपा करथिन पिता विनती
करऽ हिअइ  हमर शिकायत सुन लेल जाय श्रीमान ख़्लिस्ताकोव - (खिड़की में से)
उनका अंदर आवे देल जाय  सूची पिछला अगलादृश्य-९(ख़्लिस्ताकोव आउ स्याही आउ कागज के साथ ओसिप)ख़्लिस्ताकोव - त देखऽ
हीं न बेवकूफ कि हमरा कइसे लोग खिलावऽ-पिलावऽ हइ आउ स्वागत करऽ हइ 
(लिक्खे लगऽ हइ ) ओसिप - हाँ भगमान के किरपा  लेकिन जानऽ हथिन इवान
अलिक्सांद्रोविच ख़्लिस्ताकोव - (लिखते) की ओसिप - हियाँ से निकस जाथिन 
भगमान कसम समय हो चुकले ह ख़्लिस्ताकोव - (लिखते) ई तो बकवास हइ  काहे
लगी ओसिप - अइसीं  भगमान ओकन्हीं के भला करे  दू दिन मौज कर लेलथिन - अब
बहुत हो गेलइ  ओकन्हीं के साथ आउ लमगर अवधि तक की करना  ओकन्हीं पर थूक
देथिन  कोय दोसर कभी भी आ जा सकऽ हइ  भगमान कसम इवान अलिक्सांद्रोविच
 हियाँ के घोड़वन सब निम्मन हइ - बिजली के गति से जइतइ ख़्लिस्ताकोव -
(लिखते) नयँ हमरा अभियो कुछ समय रहे के मन करऽ हइ  कल देखल जइतइ ओसिप -
हूँ कल  भगमान कसम चलल जाय इवान अलिक्सांद्रोविच  लोग अपने के बड़गो
आदर देब करऽ हइ लेकिन जानऽ हथिन तइयो बेहतर होतइ कि जल्दी से जल्दी हियाँ
से प्रस्थान कर लेवल जाय - काहेकि सचमुच लोग अपने के कोय आउ समझ लेते गेलइ
 आउ पिताजी नराज हो जइथुन कि एतना देर हो गेलइ ओहे से सचमुच इज्जत
से भाग निकसना चाही  आउ हियाँ ओकन्हीं उम्दा घोड़ा देते जइतइ ख़्लिस्ताकोव
- (लिखते) अच्छऽ ठीक हउ  खाली ई पत्र पहिले लेके जा एकर साथ-साथ यात्रा
पत्रक #### #### भी लेते जा सकऽ हँ  आउ देख लीहँऽ कि घोड़ा
निम्मन होवे  कोचवान सब के कहिहँऽ कि हम हरेक के चानी के एक-एक रूबल
देबइ कि ओकन्हीं एगो सरकारी कुरियर नियन हाँकते जाय आउ गीत गइते जाय  
(लिखना जारी रखते) हमरा लगऽ हइ त्र्यापिचकिन हँसते-हँसते लोटपोट हो जइतइ
ओसिप - सर हम हिएँ के कोय अदमी के साथ ई भेज दे हिअइ आउ बेहतर होतइ कि
खुद सब समान बाँधिअइ ताकि समय बेकार में बरबाद नयँ होवे  ख़्लिस्ताकोव -
(लिखते) ठीक हउ  खाली मोमबत्ती लेके आ ओसिप - (बहरसी चल जा हइ आउ नेपथ्य
से बोलऽ हइ) ए सुनना भाय  ई पत्र डाकखाना लेके जाना आउ पोस्टमास्टर के
कह देना कि ई बिन भुगतान के स्वीकारल जाय आउ बता देना कि मालिक खातिर
तुरतम्मे सबसे निम्मन त्रोयका लावल जाय कुरियर वला आउ बता देना कि मालिक
डाक-शुल्क के भुगतान नयँ करथिन - बता देना कि पत्र सरकारी हइ  आउ सब कुछ
फुरती-फुरती होवे नयँ तो मालिक नराज हो जइथिन ठहर पत्र अभियो तैयार नयँ
हइ  ख़्लिस्ताकोव - (लिखना जारी रखते) नयँ मालुम काहाँ ऊ अभी रहऽ हइ -
पोच्ताम्त्स्कयऽ कि गोरोख़ोवयऽ रोड में  ओहो बिन किराया चुकइले अकसर एक
फ्लैट छोड़के दोसरा फ्लैट में जाना पसीन करऽ हइ  अंदाज से पोच्ताम्त्स्कयऽ
रोड के पता लिख दे हिअइ  (पत्र के मोड़के ओकरा पर पता लिक्खऽ हइ )(ओसिप
मोमबत्ती लावऽ हइ  ख़्लिस्ताकोव पत्र के सील करऽ हइ  एतने में
देर्झिमोर्दा के अवाज सुनाय दे हइ - ए दाढ़ी काहाँ जाब करऽ हीं  तोरा
बतावल जा रहलो ह केकरो अंदर जाय के इजाजत नयँ ) ख़्लिस्ताकोव - (ओसिप के
पत्र देके) हले ले लेके जो व्यापारी लोग के अवाज - अंदर जाय देथिन बाबू
 अपने हमन्हीं के अंदर जाय से नयँ रोक सकऽ हथिन - हम सब काम से अइते गेलिए
ह  देर्झिमोर्दा के अवाज - चल चल  केकरो से नयँ मिल्ले वला हथुन सुत्तल
हथुन (शोर बढ़ जा हइ )ख़्लिस्ताकोव - हुआँ की बात हइ ओसिप  देख तो जरी
कइसन शोर हइ  ओसिप - (खिड़की से नजर डालते) कुछ व्यापारी अंदर आवे लगी चाह
रहले ह लेकिन सिपाही आवे नयँ दे हइ  ओकन्हीं कागज लहराब करऽ हइ - शायद
अपने से मिल्ले लगी चाहते जा हइ ख़्लिस्ताकोव - (खिड़की भिर अइते) की बात
हइ प्रिय जन व्यापारी सब के अवाज - अपने के मेहरबानी खातिर अइते गेलिए ह
 हुजूर अर्जी स्वीकार करे के औडर देथिन ख़्लिस्ताकोव - अंदर आवे देल जाय
आवे देल जाय  आ सकऽ हथिन  ओसिप उनकन्हीं के कह देहीं - आ सकऽ हथिन 
(ओसिप के प्रस्थान )ख़्लिस्ताकोव - (खिड़की से अर्जी ले हइ ओकरा में से एगो
के खोलऽ हइ आउ पढ़ऽ हइ) व्यापारी अब्दुलिन के तरफ से तत्र उच्चकुलीन #### #### वित्त विभाग के लॉर्ड के सेवा में  ई तो शैताने के
मालुम कि ई की हइ - अइसन पदवी तो नयँ हइ  सूची पिछला अगलादृश्य-८(ख़्लिस्ताकोव अकेला)ख़्लिस्ताकोव - हियाँ कइएक अधिकारी आउ सरकारी
कर्मचारी हइ  लेकिन हमरा लगऽ हइ कि ओकन्हीं हमरा सरकारी अदमी समझते जा हइ
 पक्का हम कल्हे ओकन्हीं के आँख में धूल झोंकलिअइ  कइसन बेवकूफ लोग हइ 
ई सब के बारे हम पितिरबुर्ग में त्र्यापिचकिन के लिखके बतइबइ - ऊ #### लिक्खऽ हइ - त ओकरा ओकन्हीं के भंडा फोड़े देल जाय  ए ओसिप
हमरा कागज आउ कलम दे  (ओसिप दरवाजा से अंदर हुलकऽ हइ आउ बोलऽ हइ - अभी
लइलिअइ )आउ अगर त्र्यापिचकिन के दाँत में कोय पड़ जाय - त ओकरा खुद के
बचावे के चाही - व्यंग्यात्मक शब्द लगी अपन बापो के नयँ छोड़ऽ हइ आउ पैसा
से भी प्यार करऽ हइ  लेकिन ई अधिकारी आउ कर्मचारी निम्मन लोग हइ ई
ओकन्हीं के पक्ष से निम्मन लक्षण हइ कि ओकन्हीं हमरा उधार देते गेलइ  जरी
गिनके तो देख लिअइ कि हमरा पास केतना पैसा हइ  ई हइ जज के तरफ से तीन सो
रूबल ई पोस्टमास्टर से तीन सो छो सो सात सो आठ सो  कइसन गंदा नोट हइ
 आठ सो नो सो  ओहो  एक हजार के उपरे हइ  अच्छऽ अब कप्तान अब
हमरा से पंगा ले  देखल जाय कि केऽ केकरा मात दे हइ सूची पिछला अगलादृश्य-७(ख़्लिस्ताकोव बोबचिन्स्की आउ दोबचिन्स्की)बोबचिन्स्की - खुद के
परिचय देवे में सम्मानित अनुभव करऽ हिअइ - ई शहर के निवासी प्योत्र इवान
के पुत्र बोबचिन्स्की (अर्थात् प्योत्र इवानोविच बोबचिन्स्की)
दोबचिन्स्की - जमींदार प्योत्र इवानोव के पुत्र दोबचिन्स्की
ख़्लिस्ताकोव - ओह हाँ हमरा तो अपने से भेंट हो चुकले ह  अपने लगऽ हइ
तखने गिर गेलथिन हल  की अपने के नाक कइसन हइ बोबचिन्स्की - भगमान के
किरपा  चिंता नयँ करथिन जखम मुरझा चुकले ह अब बिलकुल मुरझा चुकले
हख़्लिस्ताकोव - ई तो निम्मन बात हइ कि जखम मुरझा चुकले ह  हमरा ई बात के
खुशी हइ  (अचानक आउ तेजी से) अपने के पास पैसा हइ बोबचिन्स्की - पैसा 
कइसन पैसा ख़्लिस्ताकोव - (उच्च स्वर में आउ तेजी से) उधार कोय एक हजार
रूबल बोबचिन्स्की - एतना रकम तो भगमान कसम हमरा पास नयँ हइ  आउ अपने के
पास हइ प्योत्र इवानोविचदोबचिन्स्की - जी हमरा पास तो नयँ रहऽ हइ
काहेकि हमर पैसा तो अगर जाने लगी चाहऽ हथिन पब्लिक चैरिटी ट्रस्ट के पास
जमा हइ ख़्लिस्ताकोव - खैर अगर हजार नयँ हइ त लगभग सो रूबल सही
बोबचिन्स्की - (जेभी टटोलते) अपने के पास प्योत्र इवानोविच सो रूबल हइ 
हमरा पास नोट के रूप में खाली चालीस रूबल हइ दोबचिन्स्की - (अपन बटुआ में
चेक करते) कुल्लम पचीस रूबल बोबचिन्स्की - जरी आउ निम्मन से खोजथिन
प्योत्र इवानोविच  हमरा मालुम हइ कि अपने के दहिना जेभी में सुराख हइ 
हो सकऽ हइ कि सुराख में कइसूँ सरक गेले होत दोबचिन्स्की - नयँ सचमुच
सुराख में भी नयँ हइ ख़्लिस्ताकोव - खैर कोय बात नयँ  हम अइसीं पूछ रहलिए
हल  ठीक हइ पैंसठ रूबल ही सही  कोय बात नयँ  (पैसा ले ले हइ
)दोबचिन्स्की - हम एगो बहुत नाजुक परिस्थिति के मामले में अपने से निवेदन
करे के हिम्मत करऽ हिअइ ख़्लिस्ताकोव - ई कउची हइ दोबचिन्स्की - जी ई
मामला बहुत नाजुक प्रकार के हइ - हमर बड़का लड़का देखथिन हमर शादी के पहिले
पैदा होले हल ख़्लिस्ताकोव - हाँ  दोबचिन्स्की - मतलब ई खाली अइसे कहे के
बात हइ लेकिन ओकर जन्म हमरा से बिलकुल ओइसीं होलइ जइसे कि मानूँ शादी
में आउ जइसन चाही ई सब कुछ के बाद में उचित ढंग से शादी के कानूनी बंधन
के साथ पूरा कइलिअइ श्रीमान  ओहे से श्रीमान देखथिन हम चाहऽ हिअइ कि ई
अब बिलकुल मतलब कानूनन हमर बेटा होबइ आउ एकरा हमरे नियन पुकारल जाय -
दोबचिन्स्की ख़्लिस्ताकोव - ठीक हइ अइसीं पुकारल जाय  ई संभव हइ
दोबचिन्स्की - हम तो अइसे अपने के कष्ट नयँ देतिए हल लेकिन ओकर प्रतिभा
पर तरस आवऽ हइ  बुतरू अइसन हइ  बड़गो आशा प्रदान करऽ हइ - मुँहजबानी
कविता सुना दे हइ आउ अगर कहीं ओकरा फोल्डिंग नाइफ़ #### मिल जा हइ त
एतना दक्षतापूर्वक छोटकुन्ना द्रोश्की (घोड़ागाड़ी) उकेर दे हइ जइसे कि जी
एगो जादूगर  अइकी ई बात प्योत्र इवानोविच भी जानऽ हथिन बोबचिन्स्की -
हाँ ई लड़का के बड़गो प्रतिभा हइ ख़्लिस्ताकोव - ठीक हइ ठीक हइ  हम एकरा
बारे प्रयास करबइ हम बतइबइ  हमरा आशा हइ  ई सब कुछ हो जइतइ हाँ
हाँ  (बोबचिन्स्की दने मुड़के) की अपने के भी हमरा से कुछ कहना हइ
बोचिन्स्की - जी काहे नयँ एगो अत्यंत नम्र निवेदन हइ ख़्लिस्ताकोव - की
कउची के बारे बोबचिन्स्की - हम तहे दिल से निवेदन करऽ हिअइ कि जइसीं अपने
पितिरबुर्ग पहुँचथिन त हुआँ बतइथिन कइएक तरह के सब्भे महापुरुष लोग के -
सीनेटर आउ ऐडमिरल लोग #### #### #### के कि महामहिम फलना-फलना
शहर में प्योत्र इवानोविच बोबचिन्स्की रहऽ हथिन  आउ अइसीं बतइथिन -
प्योत्र इवानोविच दोबचिन्स्की रहऽ हथिन  ख़्लिस्ताकोव - बहुत अच्छा
बोबचिन्स्की - आउ अगर अपने तत्रमहान् #### #### से दर्शन होवे के अवसर
मिलतइ त उनको भी बतइथिन कि अत्र राजकीय महान् #### #### #### शहर में प्योत्र इवानोविच बोबचिन्स्की रहऽ हइ ख़्लिस्ताकोव -
बहुत अच्छा दोबचिन्स्की - अपन उपस्थिति से अपने के अइसे कष्ट देवे लगी
हमरा क्षमा करथिन बोबचिन्स्की - अपन उपस्थिति से अपने के अइसे कष्ट देवे
लगी हमरा क्षमा करथिन ख़्लिस्ताकोव - कोय बात नयँ कोय बात नयँ  हमरा खुशी
होलइ  (दुन्नु के बाहर के रस्ता देखावऽ हइ ) सूची पिछला अगलादृश्य-६(ख़्लिस्ताकोव आउ अरतेमी फ़िलिप्पोविच)अरतेमी फ़िलिप्पोविच - (तनके
सावधान मुद्रा में खड़ी आउ हाथ में तलवार लेले प्रवेश) खुद के परिचय देवे
में सम्मानित अनुभव करऽ हिअइ - अनुदान संस्था के न्यासी कोर्ट काउंसिलर
ज़िम्ल्यानिका ख़्लिस्ताकोव - अपने के निम्मन स्वास्थ्य के कामना करऽ हिअइ 
हार्दिक निवेदन हइ कि अपने बैठ जाथिन अरतेमी फ़िलिप्पोविच - हमरा अपने के
साथ देवे आउ हमर अधीक्षण के अंतर्गत अनुदान संस्था में व्यक्तिगत रूप से
स्वागत करे के सम्मान मिललइ ख़्लिस्ताकोव - ओ हाँ  आद हइ  अपने बहुत
निम्मन मध्याह्न भोजन करइलथिन हल अरतेमी फ़िलिप्पोविच - पितृभूमि के सेवा
हेतु प्रयास करना हमरा लगी खुशी के बात हइ ख़्लिस्ताकोव - हम स्वीकार करऽ
हिअइ ई हमर कमजोरी हइ कि हमरा निम्मन भोजन पसीन पड़ऽ हइ  किरपा करके
बताथिन हमरा लगऽ हइ कि जइसे कल्हे अपने कद में जरी छोटगर लगऽ हलथिन सच हइ
नअरतेमी फ़िलिप्पोविच - बहुत संभव हइ  (थोड़े देर चुप रहला के बाद) हम कह
सकऽ हिअइ कि हम कोय कसर नयँ छोड़ऽ हिअइ आउ उत्साह से अपन कर्तव्य के पालन
करऽ हिअइ  (अपन कुरसी के साथ आउ नगीच आवऽ हइ आउ आधा फुसफुसाहट में बोलऽ
हइ) हियाँ के पोस्टमास्टर बिलकुल कुछ नयँ करऽ हइ सब काम में बड़गो लापरवाही
होवऽ हइ पैकेट सब रोकके रक्खल रहऽ हइ  ई बात के खुद जाँच कर लेथिन  जज
भी जे अभी-अभी हमरा आवे के पहिले हाजिर होला हल खाली खरगोश के पीछू-पीछू
घूमते रहऽ हका ऑफिस में कुत्ता रक्खऽ हका आउ अगर हमरा अपने के सामने
स्वीकार करे के चाही जे वस्तुतः पितृभूमि के हित में हमरा अइसन करना
कर्तव्य हइ त हलाँकि ई हमर रिश्तेदार आउ दोस्त हथिन हम कहबइ कि इनकर
व्यवहार अत्यंत निंदनीय हइ  हियाँ एगो जमींदार हका दोबचिन्स्की जिनका से
अपने मिल चुकलथिन हँ आउ जइसीं दोबचिन्स्की घर से कधरो बाहर निकसऽ हका कि
ऊ (जज) उनकर बीवी के साथ बैठ जा हका हम (ई मामले में) कसम खाय लगी तैयार
हिअइ  आउ बस खाली उनकर बुतरुअन तरफ देखथिन - ओकन्हीं में से एक्को गो के
शकल दोबचिन्स्की से नयँ मिल्लऽ हइ हियाँ तक कि सबसे छोटकी बेटिया के शकल
बिलकुल जज से मिल्लऽ-जुल्लऽ हइ ख़्लिस्ताकोव - की कहऽ हथिन  आउ हम तो अइसन
बिलकुल नयँ सोचऽ हलिअइ अरतेमी फ़िलिप्पोविच - आउ अइकी हियाँ के स्कूल
इंस्पेक्टर  हमरा तो समझ में नयँ आवऽ हइ कि प्राधिकारी द्वारा कइसे ओकरा
अइसन पद देल गेलइ - ऊ तो याकोबिन #### [२३] से भी बत्तर हइ आउ युवा
वर्ग के मस्तिष्क में अवांछित विचार पैदा करऽ हइ जेकरा अभिव्यक्त करना भी
कठिन हइ  की अपने चाहथिन कि बेहतर हम ई सब कुछ लिखित रूप में दे दिअइ
ख़्लिस्ताकोव - ठीक हइ लिखित में हीं सही  हमरा बड़ी खुशी होतइ  जानऽ
हथिन हमरा केतना पसीन पड़ऽ हइ ऊबाहट के बखत कुछ मनोरंजक चीज पढ़ना  अपने
के पारिवारिक नाम की हइ  हम हमेशे भूल जा हिअइ अरतेमी फ़िलिप्पोविच -
ज़िमल्यानिका ख़्लिस्ताकोव - ओ हाँ  ज़िमल्यानिका  आउ किरपा करके बताथिन
की अपने के बाल-बुतरू हइ अरतेमी फ़िलिप्पोविच - जी पाँच गो हइ दू गो जवान
हो चुकले ह ख़्लिस्ताकोव - की कहऽ हथिन जवान  आउ ओकन्हीं कइसे  कइसे
ओकन्हीं के  अरतेमी फ़िलिप्पोविच - मतलब अपने पुच्छे लगी चाहऽ हथिन
ओकन्हीं के की नाम हइ ख़्लिस्ताकोव - हाँ ओकन्हीं के नाम की हइ अरतेमी
फ़िलिप्पोविच - निकोलाय इवान एलिज़ावेता मारिया आउ पिरिपेतुआ ख़्लिस्ताकोव
- निम्मन नाम हइ अरतेमी फ़िलिप्पोविच - हम अपन उपस्थिति से अपने के कष्ट
देवे के हिम्मत कइले बेगर पवित्र कर्तव्य लगी अपने के सुनिश्चित समय लेवे
लगी नयँ चाहऽ हिअइ  (बाहर जाय के मंशा से आदरार्थ झुक जा हइ
)ख़्लिस्ताकोव - (दरवाजा तक साथ जइते) नयँ कोय बात नयँ  अपने जे कुछ
बोललथिन बड़ी मजेदार हलइ किरपा करके दोसरो बखत भेंट देथिन  हमरा ई बहुत
पसीन हइ  (लौट जा हइ आउ दरवाजा खोलके ओकर पीछू चिल्ला हइ) अजी  अपने के
की  हम अपने के नाम आउ पैतृक नाम हमेशे भूल जा हिअइ अरतेमी फ़िलिप्पोविच -
अरतेमी फ़िलिप्पोविच ख़्लिस्ताकोव - हमरा पर अनुग्रह करथिन अरतेमी
फ़िलिप्पोविच  हमरा साथ एगो विचित्र घटना हो गेलइ - रस्ता में हमर जेभी
बिलकुल खाली हो गेलइ  की अपने के पास उधार देवे लगी पैसा होतइ - एहे कोय
चार सो रूबल अरतेमी फ़िलिप्पोविच - जी हइ ख़्लिस्ताकोव - कहथिन कइसन
संयोग हइ  हार्दिक धन्यवाद  सूची पिछला अगलाहिसुआ में हुआ साहित्यिक गोष्ठी व कवि सम्मेलनहिन्दी मगही साहित्यिक मंच
शब्द साधक के तत्वावधान में आयोजित हुआ ‘पावस ऋतु का साहित्य में महत्व’ पर
परिचर्चा और कवि सम्मेलन जुटे तीन दर्जन से अधिक कवि व साहित्यकारहिसुआः
गागर में सागर है कविता कविता से ही कविता जन्म लेती है कविता जीवन की
सुखद अनुभूति है कविता समाज को उसके रूप का आईना दिखाने का काम करती है
ये बातें हिन्दी मगही साहित्यिक मंच के अध्यक्ष व संयोजक व्यंग्यकार उदय
भारती ने रविवार को आर्य समाज मंदिर में कही मौका था शब्द साधक मंच के
तत्वावधान में आयोजित ‘कविता क्या है’ और ‘पावस ऋतु का साहित्य में महत्व’
पर परिचर्चा का अध्यक्ष और संयोजक के अलावे टीएस कॉलेज के हिन्दी
विभागाध्यक्ष प्रो नवल किशोर शर्मा अर्जक संध के सांस्कृतिक प्रदेश
अध्यक्ष उपेन्द्र कुमार पथिक आदि वक्ताओं ने वर्षा ऋतु से जन जीवन को सीधे
प्रभावित होने की बात कही चूंकि वर्षा जीवनदायिनी है धरती का श्रृंगार
है मस्ती और आनन्द देने वाली है इसलिए यह साहित्य का एक प्रमुख अंग है
जन-सरोकार का सीधा संबंध वर्षा से होने के कारण कवि व साहित्यकारों ने इसे
साहित्य में समुचित स्थान दिया है दूसरे सत्र के कवि सम्मेलन में दीनबंधु
व्यंग्यकार उदय भारती प्रो नवल किशोर शर्मा शफीक जानी नादां अरूण
देवरसी अनिल कुमार प्रवीण कुमार पंकज राजेश मंझवेकर रामभजन शर्मा बटोही
देवेन्द्र विश्वकर्मा सुन्दर देव शर्मा कुलेश्वर मेहता आदि कवियों ने
काव्यपाठ कर उपस्थित लोगों का मन मोह लिया नयी पीढ़ी के चार युवा कवि
दयानन्द चौरसिया राजेश शांडिल्य संजय प्रकाश और नरोत्तम कुमार ने नयी
रचना सुनाकर अपनी प्रतिभा का लोहा मनवाया अतिथि कवि नरेन्द्र कुमार ने
बेहतर काव्यपाठ किया क्षणिकाएं और हाइकु लिखने में माहिर राजेश मंझवेकर ने
क्षणिका और हाइकु सुनाकर खूब वाह-वाही लूटी व्यंग्यकार उदय भारती की
हास्य-व्यंग की दमदार रचना सबको खूब भायी मौके पर वरीय नागरिक संघ के सचिव
रामचन्द्र प्रसाद शर्मा देवनन्दन सिंह नगर विकास समिति के अंजनी कुमार
वर्मा साहित्य प्रेमी अरविन्द कुमार नन्द किशोर प्रसाद रोहित कुमार
पंकज पत्रकार अशोक सिंह आर्य समाज के सचिव यदुलाल आर्य नारायण साहु समेत
कई दर्जन गणमान्य लोग उपस्थित थे अध्यक्षता दीनबंधु और मंच संचालन
व्यंग्यकार उदय भारती ने किया