#### 0 #### #### #### #### #### #### /* #### #### #### #### #### #### #### #### #### #### #### #### #### #### #### 0 #### #### #### #### #### /* #### #### #### #### #### #### #### #### #### #### #### #### #### #### अपराध आउ दंड भाग
– १अध्याय – ३दोसरा दिन ऊ लेट से उठलइ काहेकि ओकर नीन बीच-बीच में टूट
गेले हल लेकिन नीन से ओकरा ताजगी नयँ अइले हल  उठला पर ऊ कड़वाहट
चिड़चिड़ापन गोस्सा अनुभव कइलकइ आउ घृणा से अपन कमरा के देखलकइ  ई बहुत
छोट्टे गो कमरा हलइ लम्बाई में कोय छे कदम के जेकर हालत बहुत दयनीय हलइ
देवाल पर के पियरका धूरी भरल कागज सगरो से निकसब करऽ हलइ आउ छत एतना कम
उँचगर हलइ कि जरिक्को सन उँचगर अदमी के ओकरा में डर लगऽ हलइ आउ हमेशे लगऽ
हलइ कि अइकी अब मथवा छत से टकरा जइतइ  कमरे के मोताबिक फर्नीचर हलइ - तीन
गो पुरनका कुरसी हलइ जेकर हालत ठीक नयँ हलइ कोना में पेंट कइल एगो टेबुल
जेकरा पर कुछ नोटबुक आउ किताब पड़ल हलइ खाली एहे बात से कि ऊ सब पर एतना
धूरी लगल हलइ ई साफ हलइ कि बहुत लम्बा अरसा से कोय हाथ नयँ लगइलके हल आउ
आखिर एगो भद्दा बड़गर सोफा जे लगभग समुच्चे देवाल आउ समुच्चे कमरा के आधा
चौड़ाई के छेंकले हलइ आउ कभी छींट के कपड़ा से सजावल हलइ लेकिन अभी तो
तार-तार होल हलइ आउ रस्कोलनिकोव के बिछौना के काम आवऽ हलइ  अकसर ऊ ओकरा पर
जइसे रहऽ हलइ ओइसीं सुत जा हलइ मतलब बिना कपड़ा बदले बिना बेड-शीट के
खुद के अपन पुरनका फट्टल-फुट्टल छात्र वला ओवरकोट [१] आउ अपन सिर एगो
छोट्टे गो तकिया पर रखके जेकर निच्चे सब तरह के कपड़ा रख ले हलइ - चाहे ऊ
साफ-सुथरा रहे चाहे मैल-कुचैल आउ फट्टल-फुट्टल ताकि सिरहाना जरी उँचगर हो
जाय  सोफा के सामने एगो छोटगर टेबुल हलइ एतना जादे निच्चे गिर जाना आउ
बेढंगा तरह से रहना मोसकिल हलइ लेकिन वर्तमान दिमागी हालत में रस्कोलनिकोव
लगी ई ठीक-ठाक लगऽ हलइ  ऊ पक्का तौर पे अपना के बाकी सब से अलगे कर लेलके
हल जइसे कछुआ अपन खोल में सिमट जा हइ हियाँ तक कि ऊ नौकरानी जे ओकर
सेवा-टहल करऽ हलइ आउ कभी-कभार ओकर कोठरियो में हुलक ले हलइ ओकर दिमाग में
चिढ़ आउ खलबली पैदा कर दे हलइ  अइसन कुछ सनकी के हो जा हइ जे कोय एक्के चीज
पर बहुत जादे अपन ध्यान केंद्रित करले रहऽ हइ  मकान-मालकिन ओकरा हीं दू
सप्ताह पहिलहीं से खाना भेजे ल बन कर देलके हल लेकिन ओकर दिमाग में अभी तक
नयँ अइले हल कि ओकरा से जाके बात करे हलाँकि ओकरा खाना बिन खइलहीं रहे पड़
जा हलइ  नस्तास्या जे खाना बनवऽ हलइ आउ मालकिन के अकेली नौकरानी हलइ एक
तरह से खुश हलइ अइसन मनोदशा वला किरायेदार से आउ ओकर कमरा के ठीक-ठाक रखना
आउ झाड़ू-बुहारू देना बिलकुल बन कर देलके हल हाँ खाली सप्ताह में एका तुरी
भूले-भटके बढ़नी लेके आ जा हलइ  आउ ओहे अभी ओकरा जगइलकइ उठऽ बहुत हो
गेलो सुत्तल  ऊ ओकरा पर चिल्लइलइ नो से उपरे हो गेलो  हम तोरा खातिर
चाय लइलियो ह चाय-वाय चाही की नयँ  लगऽ हको कि एकदम दुबराल हकऽ
किरायेदार आँख खोललकइ चौंक गेलइ आउ नस्तास्या के पछनलकइ चाय तो
मकान-मालकिन हीं से अइले ह न  ऊ पुछलकइ धीरे-धीरे आउ बेमार नियन सूरत
बनइले सोफा पर उठके बइठ गेलइ मालकिन के तरफ से  हइ ऊ ओकरा सामने अपन
खुद के चाय के दरकल केतली रख देलकइ जेकरा में पतरा चाय हलइ आउ साथ में
शक्कर के दू गो पीयर टुकड़ो रखलकइ ई ले नस्तास्या ऊ बोललइ अपन धोकड़ी
टटोलते (ऊ कपड़ा पेन्हलहीं सुत गेले हल) आउ तामा के एक मुट्ठी रेजकी
निकसलकइ किरपा करके जो आउ हमरा लगी पावरोटी रोल खरीदके ला दे  आउ हाँ
सॉसेज #### के दोकान से थोड़े सन सॉसेज भी ले लीहँऽ जरी सस्ता वला
रोल तो अभीये ला देबो लेकिन सॉसेज के बदले बन्दगोभी के शोरबा (सूप) नयँ
पसीन करबऽ  ई बहुत अच्छा शोरबा हको कल्हूँए के बनावल  कल्हूँए तोहरा लगी
बचाके रखलियो हल लेकिन तूँ देरी से घर अइलऽ हल  बहुत अच्छा बन्दगोभी के
शोरबा हको जब शोरबा लावल गेलइ आउ ऊ पीए लगी चालू कइलकइ नस्तास्या ओकरा
नगीच सोफा पर बइठ गेलइ आउ बकबक करे लगलइ  ऊ एगो देहाती औरत हलइ आउ बहुत
बातूनी हलइ प्रसकोव्या पावलोव्ना तोहरा बारे पुलिस के शिकायत करे ल चाहऽ
हथुन ऊ बोललइ ओकर भृकुटि तन गेलइ पुलिस के  उनखा की चाही किराया
नयँ चुकावऽ हकहो आउ कमरा भी खाली नयँ करऽ हो  ई साफ हइ कि उनखा की चाही
ए  शैतान तक अभी पहुँच नयँ होले ह  ऊ बड़बड़इलइ दाँत पीसते नयँ ई
हमरा लगी अभी  समय उचित नयँ हके  ऊ बेवकूफ हइ ऊ जोर से बात आगे
बढ़इलकइ  आझ हम ओकरा भिर जइबइ बात करबइ ऊ बेवकूफ तो हइए हथिन ओइसीं
जइसे हम लेकिन तूँ तो बुद्धिमान हकऽ तइयो बोरा नियन पड़ल हकऽ तोरा कोय
काम-धंधा काहे नयँ देखल जा हको  तोर कहना हको कि पहिले बुतरुअन के पढ़वे
लगी जा हलहो लेकिन अभी काहे नयँ कुछ करऽ हो  हम कर तो रहलिए ह 
रस्कोलनिकोव अनिच्छा से आउ जरी रूखा स्वर में बोललइ की करऽ हो काम
कइसन काम सोच रहलिए ह ऊ कुछ पल चुप रहला के बाद गंभीरतापूर्वक
उत्तर देलकइ नस्तास्या के अइसीं हँस्सी फूट पड़लइ  ऊ हँसोड़ हलइ आउ जब कुछ
हँसावे वला मजेदार बात होवे त ऊ कोय अवाज निकासले हँस पड़ऽ हलइ ओकर सारा
देह डोले आउ हिल्ले लगऽ हलइ तब तक जब तक कि खुद थकके रुक नयँ जाय आउ ई
सोच से बहुत पइसा कमइलऽ  आखिर ऊ कइसूँ बोल पइलइ बिना बूट के हम बुतरुअन
के पढ़वे नयँ जा सकऽ ही  हम अइसन काम पे थुक्कऽ ही लेकिन कुआँ में तो
नयँ थुक्कऽ  [२]बुतरुअन खातिर कुछ तामा के सिक्का थमा देते जा हइ  कुछ
कोपेक लेके की करम  नयँ चाहतहूँ ऊ आगे बोललइ मानूँ ऊ अपनहीं विचार के
जवाब दे रहल होवे त तूँ कि चाहऽ हो कि कुबेर के पूरा खजाना मिल जाय ऊ
चौंकके ओकरा तरफ देखलकइ हाँ कुबेर के पूरा खजाना कुछ पल रुकके ऊ
दृढ़तापूर्वक उत्तर देलकइ अरे नयँ थोड़ा-थोड़ा करके  तूँ तो हमरा डेराब
करऽ ह अइसीं हम बहुत डर गेलूँ हँ  रोल लावे जाऊँ कि नयँ तोर मर्जी
अरे हम तो भुलिए गेलियो  कल्हे तोर एगो चिट्ठी अइलो हल जब तूँ घरवा
पर नयँ हलऽ चिट्ठी  हमर  केकरा हीं से केकरा हीं से ई हमरा तो नयँ
मालूम  डाकपिन के हम अपन जेभी से तीन कोपेक देलियो हल  हमरा ई पइसा वापिस
करबहो न त ला न भगमान खातिर ला  ऊ बहुत उत्तेजित होके चीख पड़लइ हे
भगमान एक मिनट के बाद चिट्ठी अइलइ  त इ हलइ - मइया हीं से आर॰ प्रान्त
से  एकरा हथवा में लेते बखत ओकर चेहरा पीयर पड़ गेलइ  लम्मा अरसा से ओकरा
कोय चिट्ठी नयँ मिलले हल लेकिन अभी आउ कोय बात हलइ जेकरा चलते ओकर दिल
धड़के लगलइ नस्तास्या हियाँ से चल जो भगमान खातिर ई हकउ तोर तीन कोपेक
खाली भगमान खातिर जल्दी से हियाँ से चल जो चिट्ठी ओकर हथवा में हिल्लब
करऽ हलइ ऊ ओकरा सामने एकरा खोले ल नयँ चाहऽ हलइ - ऊ ई चिट्ठी के साथ
एकान्त चाहऽ हलइ  नस्तास्या बाहर चल गेलइ त ऊ तेजी से ओकरा अपन होंठ भिर
लइलकइ आउ चूम लेलकइ बाद में ऊ पता के लिखावट पर देर तक एकटक देखते रहलइ
छोटगर-छोटगर आउ तिरछा अक्षर के ओकर परिचित आउ प्यारा ई लिखावट ओकर मइया
के हलइ जे ओकरा कभी पढ़े-लिखे लगी सिखइलके हल  ऊ चिट्ठी खोले में हिचकिचा
रहले हल शायद ओकरा कोय बात के डर लग रहले हल  आखिर खोललकइ - चिठिया लमगर
हलइ आउ मोटगर भार में दू लोट [३] एगो नोटबुक के दू पन्ना बिलकुल
छोट्टे-छोट्टे अक्षर में लिक्खल  प्रिय हमर रोद्या ओकर मइया लिखलके हल
हमरा तोरा से चिट्ठी के जरिये बात कइला दू महिन्ना से उपरहीं हो गेलो ह
जेकरा चलते हमरो तकलीफ हो रहलो हल आउ रात के नीन नयँ आवऽ हलउ सोचते रहऽ
हलिअउ  लेकिन हमरा विश्वास हउ कि तूँ हमर ई अनिच्छा वला चुप्पी खातिर
हमरा दोष नयँ देमँऽ  तोरा मालूम हउ कि हम तोरा केतना प्यार करऽ हिअउ
तूहीं तो हमन्हीं मतलब हम आउ दुन्या खातिर एगो मुनरी (मुँदरी एकलौता)
हकँऽ तूहीं हमन्हीं के सब कुछ हकँऽ सब आशा विश्वास हमर  हमरा पर की
गुजरल जब हमरा मालूम होल कि कुछ महिन्ना पहिले तूँ यूनिवर्सिटी
(विश्वविद्यालय) छोड़ देलँऽ काहेकि तोरा पास गुजारा खातिर कुछ नयँ हलउ आउ
तोर टीसनी आउ गुजारा के दोसरो साधन समाप्त हो गेलो हल  हम अपन वार्षिक एक
सो बीस रूबल के पेंशन से तोरा कइसे मदत कर सकऽ हलिअउ  पनरह रूबल जे तोरा
चार महिन्ना पहिले भेजलियो हल ऊ हम जइसन कि तोरा खुद्दे मालूम हकउ एहे
पेंशन के गिरवी रखके हियाँ के लोकल व्यापारी अफ़नासी इवानोविच वाख़रूशिन से
उधार लेलियो हल  ऊ निम्मन अदमी हकइ आउ तोर बाऊ के दोस्तो हलउ  लेकिन
ओकरा अपन पेंशन वसूल करे के अधिकार दे देला के बाद हमरा इंतजार करे पड़लउ
जब तक कि कर्जा चुक नयँ जाय आउ ठीक अभिये चुक पइलो ह ओहे से हम अभी तक
तोरा कुछ नयँ भेज पइलिअउ  लेकिन अब भगमान के दया से लगऽ हउ कि हम आउ कुछ
भेज सकऽ हिअउ आउ एक तरह से हमन्हीं के अब अपन भाग्य के सराहे के चाही
जेकरा बारे हम तुरते तोरा बतावे जा रहलियो ह  आउ पहिला बात तू अंदाजो
लगा सकऽ हँ कि नयँ हमर प्रिय रोद्या कि तोर बहिन डेढ़ महिन्ना से हमरे साथ
रह रहलो ह आउ अब आगे से हमन्हीं के अलगे नयँ होवे पड़त  भगमान के दया से
ओकर सब कष्ट दूर हो गेलो ह लेकिन तोरा सब कुछ सिलसिलेबार तरीका से बतइबउ
ताकि तोरा ई पता चल जाव कि ई सब कइसे होलइ आउ जेकरा अभी तक हमन्हीं तोरा
से छिपइले हलिअउ  जब तूँ दू महिन्ना पहिले हमरा लिखलँऽ हल कि तूँ केकरो से
सुनलँऽ कि दुन्या के स्विद्रिगाइलोव परिवार के घर में अशिष्ट व्यवहार के
चलते बहुत कष्ट झेले पड़ रहले ह आउ हमरा सब कुछ बतावे लगी कहलँऽ हल त हम ऊ
बखत तोरा की जवाब देतियो हल  अगर हम तोरा सब कुछ सच-सच लिख देतियो हल त
हमरा ई मालूम हके कि तूँ सब कुछ छोड़-छाड़के अगर जरूरत पड़तो हल त पैदलो
हमन्हीं के पास आ जइतँऽ हल काहेकि हम तोर स्वभाव आउ भावना जानऽ हिअउ आउ
अपन बहिन के अपमानित होवे नयँ देतँऽ हल  हमहूँ खुद निराश हो चुकलूँ हल
लेकिन कइले की जा सकऽ हल  हमरा खुद्दे ऊ बखत सब सच नयँ मालूम हल  सबसे
दिक्कत वला बात ई हलइ कि दुनेच्का (दुन्या) जब परसाल उनकर घर में गवर्नेस
(बाल-बुतरुन के सँभाले वली) के काम लेलको हल त ऊ पूरे सो रूबल पेशगी
(अग्रिम) ई शर्त पर लेलको हल कि हरेक महिन्ना ओकर वेतन से कुछ काट लेल
जइतइ आउ ओहे चलते जब तक कर्जा चुक नयँ जाय तब तक नौकरी छोड़ना संभव नयँ
हलइ  आउ ई रकम (अब सब कुछ बता सकऽ हिअउ हमर करेजा के टुकड़ा रोद्या) ऊ खास
तौर पे तोरा साठ रूबल भेजे खातिर लेलको हल जेकर ऊ बखत तोरा एतना जरूरत हलउ
आउ जे तोरा परसाल हमन्हीं तरफ से मिललो हल  हम सब तोरा ऊ बखत धोखा में
रखलिअउ लिखलिअउ कि ई रकम दुनेच्का (दुन्या) के पहिले के बचत कइल पइसा में
से भेजल जा रहलो ह लेकिन अइसन बात नयँ हलइ परन्तु अभी सब कुछ सच-सच बता
रहलियो ह काहेकि भगमान के दया से अब अचानक सब कुछ बदलके हालत बेहतर हो
गेलो ह आउ एहो बात लगी कि तोरा मालूम पड़उ कि दुन्या तोरा केतना प्यार करऽ
हउ आउ ओकर दिल केतना बड़ा हकइ  वास्तव में मिस्टर स्विद्रिगाइलोव
शुरू-शुरू में ओकरा साथ बहुत रूखा व्यवहार करऽ हला आउ खाय के टेबुल के पास
ओकरा बारे कइएक तरह के अपमानजनक आउ उपहासजनक बात करते रहऽ हला  लेकिन ई
सब दर्दनाक विस्तार में हम जाय ल नयँ चाहऽ हिअउ ताकि तोरा खाली-पीली
चिंता-फिकिर नयँ होबउ जबकि ऊ सब बात अब खतम हो चुकलो ह  संक्षेप में मि॰
स्विद्रिगाइलोव के घरवली मार्फा पित्रोव्ना आउ परिवार के बाकी सब के अच्छा
आउ उदार व्यवहार के बावजूद दुनेच्का (दुन्या) के बहुत कठिनाई झेले पड़लइ
खास करके जब मि॰ स्विद्रिगाइलोव अपन पुरनका फौजी आदत के चलते बाकुस [४] के
प्रभाव में रहऽ हला  लेकिन बाद में असलियत की निकसलइ  की तोरा विश्वास
होतउ कि ई पागल अदमी के बहुत पहिलहीं से दुन्या के तरफ लगाव हो गेले हल
लेकिन ई सब कुछ ऊ रूखापन आउ तिरस्कार के रवैया अपनाके ओकरा पर परदा डालले
रहल  शायद ओकरा खुद्दे शरम लगऽ हलइ आउ कुछ अजीब अनुभव होवऽ हलइ खुद के
बहुत उमरगर आउ एगो परिवार के बाप समझके अइसन बेवकूफी भरल आशा रखके आ ओहे
से ऊ अनिच्छा से दुन्या पर अपन गोस्सा निकालऽ हलइ  आ एहो हो सकऽ हइ कि अपन
व्यवहार में रूखाई आउ उपहास के जरिये ऊ दोसरा से सच्चाई के छिपावे ल चाहऽ
हलइ  लेकिन आखिर ऊ अपना के काबू में नयँ रख पइलकइ आउ ओकर हिम्मत अइसन बढ़
गेलइ कि ऊ दुन्या के सामने खुल्लल आउ नीच प्रस्ताव रख देलकइ ओकरा भिर कइएक
तरह के पुरस्कार के वादा कइलकइ आउ ओकरो से बढ़के ई कहलकइ कि ऊ सब कुछ त्याग
देतइ आउ ओकरा साथ दोसर गाँव चल जइतइ चाहे विदेश  तूँ अंदाज लगा सकऽ हँ कि
ओकरा केतना सब कुछ झेले पड़लइ  ओकरा लगी नौकरी छोड़ देना असंभव हलइ खाली
कर्जा के चलते नयँ बल्कि मार्फा पित्रोव्ना के भावना पर भी विचार करके
जेकरा अचानक शक हो जइते हल आउ बाद में एकरा चलते परिवार में फूट के कारण
हो जइते हल  आउ दुनेच्का के भी बड़ी बदनामी होते हल एकरा से बच्चे के कोय
रस्ता नयँ रहते हल  आउ कइएक कारण हलइ जेकरा चलते दुन्या के ई मनहूस घर से
छे महिन्ना से पहिले कइसहूँ पिंड छोड़ावे के कोय आशा नयँ हलइ  वास्तव में
तूँ तो दुन्या के जानवे करऽ हँ कि ऊ केतना बुद्धिमान आउ कइसन इरादा के
पक्का स्वभाव के हकइ  दुनेच्का बहुत कुछ बरदास कर सकऽ हइ आउ कठिन से कठिन
परिस्थिति में भी खुद में एतना उदारता खोज ले हइ कि अपन पक्का इरादा के भूल
नयँ सकइ  ऊ हमरो सब कुछ नयँ लिखलको हल ताकि हम कहीं घबरा नयँ जाऊँ लेकिन
हमन्हीं दुन्नु के बीच समाचार के आदान-प्रदान अकसर होते रहऽ हलइ  ई घटना
के अंत तो बिलकुल अप्रत्याशित ढंग से हो गेलइ  मार्फा पित्रोव्ना संजोग से
अपन पति के दुनेच्का के साथ बाग में आरजू-मिन्नत करते सुन लेलकइ आउ सब कुछ
के गलत मतलब निकालके सब कुछ के मामले में दुन्या पर इल्जाम लगा देलकइ ई
सोचके कि ओहे सब कुछ के जड़ हकइ  ओकन्हीं दुन्नु के बीच हुएँ बाग में अजीब
तमाशा होलइ - मार्फा पित्रोव्ना दुन्या पर प्रहारो कइलकइ कुछ सुनहूँ ल नयँ
चाहऽ हलइ आउ खुद्दे घंटा भर चिल्लइते रहलइ आउ आखिर तुरते दुन्या के हमरा
हीं शहर में पठा देवे के हुकुम दे देलकइ एगो सधारण किसान के गाड़ी में
जेकरा में ओकर सब समान फेंक देवल गेलइ - कपड़ा पोशाक जे जइसे मिललइ बिलकुल
ओइसहीं बिना बान्हले-छान्हले  ओहे समय हहाके पानी बरसे लगलइ आउ अपमानित
आउ कलंकित दुन्या के एगो किसान के साथ खुल्ले गाड़ी में पूरा सतरह विर्स्ता
[५] जाय पड़लइ  अब तूहीं सोच कि तोरा की जवाब देतियो हल चिट्ठी में जे
तोरा हीं से दू महिन्ना पहिले मिललो हल आउ हम कउन चीज के बारे लिखतियो हल
 हम खुद निराश हलूँ हमरा तोरा सच लिखे के हिम्मत नयँ हलउ काहेकि तूँ
बहुत दुखी होतँऽ हल तोरा गोस्सा अइतो हल आउ परेशान हो जइतँऽ हल लेकिन तूँ
करिए की सकतँऽ हल  शायद तूँ खुद के बरबाद कर लेतँऽ हल आउ दुनेच्का भी
हमरा माना करते रहऽ हलउ आ ऊ बखत हमरा दिल में अइसन शोक हलउ कि हम चिट्ठी
में अइसीं कुछ अंट-संट आउ कुच्छो चीज के बारे लिखके भर नयँ दे सकऽ हलिअउ 
पूरा महिन्ना सउँसे शहर में ई कांड के खुसुर-फुसुर चलते रहलउ आउ बात हियाँ
तक बढ़ गेलउ कि हमरा आउ दुन्या के चर्च (गिरिजाघर) जाना मोसकिल हो गेलउ
काहेकि लोग तिरस्कार से देखऽ हल आउ कानाफूसी करऽ हल आउ ई मामले में हमन्हीं
के सामने खुलके भी बोल दे हल  सब्भे जान-पछान के लोग हमरा से कतराय लगला
हल सब कोय नमस्ते करे लगी भी बन कर देलकइ आउ हमरा पक्का पता चल गेल कि
व्यापारी के विक्रेता आउ कुछ क्लर्क हमर घर के गेट के अलकतरा से पोतके हमरा
अपमानित करे ल चाहऽ हलइ [६] जेकरा चलते मकान-मालकिन माँग करे लगलइ कि
हमन्हीं फ्लैट खाली कर देऊँ  ई सब के कारण मार्फा पित्रोव्ना हलइ जे सब
घर जाके दुन्या पर इल्जाम लगावे आउ कीचड़ उछाले में सफल हो गेलइ  ऊ हियाँ
के सब कोय से परिचित हकइ आउ ई महिन्ना हरदम शहर अइते रहऽ हलइ आउ चूँकि ऊ
जरी बातूनी हकइ आउ अपन पारिवारिक मामला के बारे बतियाय में ओकरा अच्छा लगऽ
हइ आ खास करके अपन पति के बारे सबके आउ हरेक के शिकायत करे में जे बिलकुल
खराब बात हइ त ई तरह से ऊ सब खिस्सा थोड़हीं समय में फैला देलकइ खाली शहरे
में नयँ बल्कि पूरा जिला भर में  हम तो बेमार पड़ गेलूँ लेकिन दुनेच्का
हमरा से जादे मजबूत दिल के हइ आउ काश तूँ देख पइतँऽ हल कि ऊ केतना सब कुछ
बरदास कइलकइ आउ हमरा तसल्ली देते रहलइ आउ प्रोत्साहित करते रहलइ  ऊ तो
फरिश्ता हइ  भगमान के किरपा से हमन्हीं के तकलीफ कमती हो गेल : मिस्टर
स्विद्रिगाइलोव सोच विचारके अपन नीयत बदल लेलकइ आउ ओकरा पछतावा होलइ आउ
शायद दुन्या पर तरस खाके ऊ मार्फा पित्रोव्ना के सामने दुनेच्का के पूरा
निर्दोष होवे के पूरा आउ पक्का सबूत रख देलकइ एगो चिट्ठी के रूप में जे
मार्फा पित्रोव्ना के ओकन्हीं के बाग में साथ-साथ देखे के पहिलहीं दुन्या
के लचारी में ओक्कर नाम से लिक्खे आउ भेजे पड़ले हल  ई चिट्ठी के जरिये
दुन्या निजी तौर पे सफाई आउ चोरी-छिपे मिल्ले से इनकार कर देलके हल जेकरा
लगी ऊ जिद कइले हलइ  दुन्या के चल गेला के बाद ई चिट्ठी मिस्टर
स्विद्रिगाइलोव के हथवे में रह गेले हल  ई चिट्ठी में ऊ बहुत जोशीला ढंग
से आउ पूरा गोस्सा के साथ धिक्कार देलके हल मार्फा पित्रोव्ना के साथ ओकर
नीच व्यवहार खातिर आउ ओकरा आद दिलइलके हल कि ऊ एगो बाप आउ परिवार के
प्रधान हइ आउ आखिर में ऊ बतइलके हल कि ओकरा तरफ से एगो पहिलहीं से दुखी
आउ बेबस लड़की के सताना आउ दुखी करना केतना नीच हरक्कत हकइ  संक्षेप में
प्रिय रोद्या ई चिट्ठी एतना नेकी से आउ दिल के छू लेवे वला ढंग से लिक्खल
हलइ कि एकरा पढ़ते बखत हम रो पड़लूँ आउ अभियो तक हम बिना आँख में लोर लइले
नयँ पढ़ सकऽ हूँ  एकरा अलावे नौकरवन के गवाही भी आखिर दुन्या के सफाई में
सहायक होलइ आउ जेतना कि मिस्टर स्विद्रिगाइलोव खुद समझऽ हलइ ओकर अपेक्षा
जे बहुत कुछ जादहीं देखलके आउ जानऽ हलइ जइसन कि अकसर होवऽ हइ  मार्फा
पित्रोव्ना तो बिलकुल दंग हो गेलइ आउ जइसन कि ऊ खुद हमन्हीं सामने स्वीकार
कइलकइ ऊ फेर से विपत्तिग्रस्त हो गेलइ लेकिन साथे-साथ दुन्या के
निर्दोष होवे के पूरा विश्वास हो गेलइ आउ दोसरे दिन एतवार के सीधे
गिरजाघर जाके घुटना टेकके आँख में आँसू भरके माता मेरी के सामने प्रार्थना
कइलकइ कि ई नयका परीक्षा के झेले के आउ अपन कर्तव्य निभावे के शक्ति दे 
तब गिरजाघर से सीधे केकरों हीं बिना ठहरले हमन्हीं भिर अइलइ हनन्हीं के
सब कुछ बतइलकइ जोर से रो पड़लइ आउ पूरा पछतावा के साथ ऊ दुन्या के गले
लगइलकइ आउ ओकरा से माफी मँगलकइ  ओहे सुबह बिना देरी कइले हमन्हीं भिर से
शहर में आउ सगरो सबके घर गेलइ आउ बहुत प्रशंसा भरल शब्द में आउ आँसू
बहइते दुन्या के निर्दोष होवे के बात आउ ओकर भावना आउ व्यवहार के
श्रेष्ठता के बखान कइलकइ  एकरो से बढ़के ऊ मिस्टर स्विद्रिगाइलोव के नाम
दुन्या के हाथ के लिक्खल चिट्ठी सबके देखइलकइ आउ जोर-जोर से पढ़के सुनइलकइ
हियाँ तक कि ओकर नकल बनावे के भी अनुमति दे देलकइ (जे हमर विचार से अति
हकइ)  ई तरह से शहर के सबके घर जाय में ओकरा कइएक दिन गाड़ी से चक्कर मारे
पड़लइ काहेकि कुछ लोग ई बात के बुरा मान गेलइ कि दोसरा के हियाँ पहिले काहे
चल गेलइ  आउ ई तरह से पारी बान्हल गेलइ जेकरा से हरेक घर में पहिलहीं से
इंतजार होवे लगलइ आउ सब्भे के मालूम रहइ कि फलना-फलना दिन के मार्फा
पित्रोव्ना फलना-फलना घर में चिट्ठी पढ़े वली हकइ आउ हरेक तुरी पढ़े के बखत
अइसनो लोग जमा हो जइते जा हलइ जे पारी के अनुसार कइएक तुरी चिट्ठी पढ़ते
सुन चुकले हल अप्पन घर में चाहे दोसर परिचित सब के घर में  हमर विचार
में बहुत कुछ बहुत जादहीं कुछ एकरा में अइसन होलइ जेकर बिलकुल जरूरत नयँ
हलइ लेकिन मार्फा पित्रोव्ना के स्वभावे अइसन हकइ  खैर ऊ दुनेच्का के
इज्जत फेर से पूरा तरह से बरकरार कर देलकइ आउ ई सब कांड के पूरा बदनामी
के कभी नयँ मिटे वला कलंक लग गेलइ ओकर पति पर मुख्य अपराधी के रूप में
जेकरा चलते हमरा ओकरा पर तरस भी आवऽ हइ ई दीवाना पर बहुत सख्ती से पेश आल
गेलइ  एकर परिणाम ई होलइ कि दुन्या के कइएक घर से टीसनी पढ़ावे के निमंत्रण
मिललइ लेकिन ऊ इनकार कर देलकइ  सामान्य रूप से अचानक सब कोय ओकरा से
विशेष आदर के साथ व्यवहार करे लगलइ  ई सब बात के चलते मुख्य रूप से ऊ
अप्रत्याशित घटना होलइ जेकरा से अब कहल जा सकऽ हइ कि हमन्हीं के पूरा
भाग्ये बदल रहले ह  ई जान ले प्रिय रोद्या कि दुन्या के साथ एगो अदमी
शादी करे ल चाहऽ हइ आउ ऊ ओकरा अपन सहमति भी दे देलके ह जेकरा बारे हम तोरा
तुरते बतावे जा रहलियो ह  आउ हलाँकि ई सब तोर राय लेले बिना कइल गेलो ह
लेकिन आशा हउ कि तूँ न हमरा से न अपन बहिनी से शिकायत करमँऽ काहेकि
खुद्दे ई बाते से देखमँऽ कि तोर इंतजार करना आउ तोर जवाब पहुँचे तक मामला
के स्थगित रखना हमन्हीं लगी असंभव हलउ  आउ तूँ खुद्दे हियाँ रहले बिना
सब कुछ के बारे ठीक से फैसला भी नयँ कर सकतँऽ हल  ई सब होलइ अइसे  ई
प्योत्र पित्रोविच लुझिन कोर्ट काउंसिलर [७] के पद पर हथिन आउ दूर के
रिश्तेदार मार्फा पित्रोव्ना के जे ई जोड़ी मिलावे में योगदान देलका  बात
एकरा से शुरू होलइ कि उनकर जरिये से ऊ हमन्हीं से परिचित होवे के अपन
इच्छा जाहिर कइलका उनकर अच्छा से खातिर कइल गेलइ कॉफी पिलका आउ दोसरहीं
दिन चिट्ठी भेज देलका जेकरा में ऊ बहुत आदरपूर्वक अपन प्रस्ताव जाहिर
कइलका आउ त्वरित आउ पक्का जवाब के प्रार्थना कइलका  ऊ कामकाजी आउ व्यस्त
अदमी हका आउ अभी पितिरबुर्ग लौट जाय के जल्दी में हका से से हरेक मिनट
उनका लगी कीमती हकइ  निस्संदेह हमन्हीं के शुरू-शुरू में बहुत अचरज होलइ
काहेकि ई सब कुछ बहुत जल्दीबाजी में आउ अप्रत्याशित ढंग से होलइ  ऊ सारा
दिन हमन्हीं एक साथ सोच-विचार करते गेलिअइ  ऊ विश्वसनीय आउ खाता-पीता अदमी
हथिन दू-दू सरकारी ओहदा पर काम करऽ हथिन आउ खुद के उनकर संपत्ति हकइ  ई
सच हकइ कि उनकर उमर पैतालीस बरस के हइ लेकिन उनकर सूरत-शकल काफी निम्मन हइ
आउ अभियो औरतियन के आकर्षक लग सकऽ हथिन आउ साधारणतः ऊ बहुत गंभीर आउ सभ्य
लगऽ हथिन लेकिन जरी उदास आउ मानूँ अभिमानी  लेकिन हो सकऽ हइ कि
प्रथमदृष्ट्या ऊ अइसन लगऽ हथिन  आउ हाँ प्रिय रोद्या हम तोरा अगाह करऽ
हिअउ कि जब तोरा उनका से पितिरबुर्ग में मोलकात होतउ जे बहुत जल्दीए होवे
वला हउ त उनका देखतहीं अगर उनका में कोय चीज अच्छा नयँ लगउ त बहुत
जल्दीबाजी आउ जोश में उनका बारे कुछ राय नयँ बनइहँऽ जइसन कि तोर सुभाव हउ
 हम तोरा ई पहिले से बता रहलियो ह कि खुदा-न-खास्ते कहीं अइसन हो जाय
हलाँकि हमरा विश्वास हउ कि तोरा पर उनकर अच्छे असर पड़तउ  आउ एकरा अलावे
कउनो अदमी के समझे खातिर ई जरूरी हइ कि ओकरा बारे धीरे-धीरे आउ सवधानी से
सोच-विचार कइल जाय ताकि गलतफहमी आउ पूर्वाग्रह के शिकार नयँ होल जाय
जेकरा बाद में सुधारना आउ दूर करना कठिन हइ  आउ प्योत्र पित्रोविच कम से
कम कइएक लक्षण से बिलकुल भला अदमी लगऽ हथिन  पहिलहीं मोलकात में ऊ हमन्हीं
के बतइलथिन कि ऊ व्यवहारिक (प्रैक्टिकल) व्यक्ति हका लेकिन जइसन कि ऊ
खुद्दे हमन्हीं के बतइलथिन कइएक बात में ऊ आझकल के उभरते पीढ़ी के
विचारधारा से सहमत हका आउ सब्भे पूर्वाग्रह के विरोधी हका  आउ बहुत कुछ
बोललथिन काहेकि ऊ जरी अभिमानी लगऽ हथिन आउ उनका जरी लगऽ हइ कि उनकर बात
सुनल जाय लेकिन ई ओइसन कोय बुराई नयँ हइ  हमरा तो जरूर कमती समझ में आल
लेकिन दुन्या हमरा समझइलकउ कि हलाँकि ऊ अदमी कमती पढ़ल-लिखल हका लेकिन ऊ
बुद्धिमान हका आउ देखे में अच्छा सुभाव के लगऽ हका  तोरा अपन बहिनी के
सुभाव मालूम हकउ रोद्या  ऊ अपन इरादा के पक्की समझदार धीरज वली आउ उदार
हृदय वली लड़की हकइ हलाँकि ओकर दिल भावुक हइ जइसन कि ओकरा में हम अच्छा से
भाँपलूँ हँ  ई सच हइ कि कोय विशेष प्रेम न एकरा तरफ से हइ आउ न उनका तरफ
से लेकिन दुन्या एगो समझदार लड़की के अलावे साथे-साथ उदार दिल के जीव हइ
फरिश्ता के तरह आउ ऊ अपन कर्तव्य समझतइ कि अपन पति के खुश रक्खे आउ ओहो
अपना तरफ से ओकर खुशी के ध्यान रखथिन आउ ई अन्तिम बिन्दु पे फिलहाल तो
शंका करे के कोय बड़गर कारण नयँ दिखऽ हइ हलाँकि ई माने पड़तइ कि सब मामला
जरी जल्दीबाजी में तय कइल गेले ह  एकर अलावे ऊ एगो बहुत समझदार अदमी हथिन
आउ पक्का बात हइ कि ऊ खुद देखथिन कि दुन्या जेतने जादे उनका हीं सुखी रहतइ
ओतने जादे उनकर खुद के दाम्पत्य जीवन खुशहाल रहे के भरोसा होतइ  आउ जाहाँ
तक अस्थिर स्वभाव कुछ पुरनका आदत आउ कुछ विचार में मतभेद के सवाल हकइ (जे
सुखी से सुखी दाम्पत्य जीवन में भी होवे करऽ हइ) त ई मामले में दुनेच्का
खुद्दे हमरा बतइलकइ कि ओकरा खुद पर भरोसा हकइ एकरा बारे में चिंता करे के
कोय बात नयँ हइ आउ ऊ बहुत कुछ झेल सकऽ हइ बशर्ते आगे के संबंध ईमानदारी
आउ सच्चाई पर आधारित रहे  उदाहरण के तौर पे ऊ शुरू-शुरू में कुछ कठोर
नियन लगलथिन लेकिन अइसन एहो कारण से हो सकऽ हइ कि ऊ निष्कपट आउ खुला विचार
के अदमी हथिन आउ दरअसल एहे बात हइयो हइ  उदाहरण के तौर पे उनकर दोसरा
तुरी भेंट के बखत जबकि उनका दुन्या के सहमति मिल चुकले हल बातचीत के
दौरान बतइलथिन कि दुन्या से परिचय होवे के पहिलहीं ऊ अपन मन में ठान लेलथिन
हल कि ऊ कोय अइसन ईमानदार लड़की से बिना कोय दहेज के शादी करथिन जे मुसीबत
झेलल रहे काहेकि जइसन कि ऊ समझइलथिन पति के कइसहूँ अपन पत्नी के आभारी
नयँ होवे के चाही अगर पत्नी अपन पति के अपन उपकारी समझे  आउ हमरा कहना हउ
कि हम जइसे लिखलियो ह ओकरा अपेक्षा ऊ ई बात आउ कुछ नरमी से आउ मधुर स्वर
में व्यक्त कइलथिन हल काहेकि हम उनकर असली वक्तव्य के भूल गेलियो ह आउ
खाली हमरा ओकर अर्थ आद हकउ आउ एकरा अलावे ऊ जे कुछ बोललथिन ऊ पहिले से
सोचल-विचारल नयँ हलइ बल्कि बातचीत के दौरान सहज भाव से उनकर मुँह से निकल
गेलइ ओहे से ऊ बाद में एकरा सुधारे के आउ अधिक मधुर बनावे के कोशिश
कइलथिन लेकिन हमरा तो कइसूँ ई जरी तीक्ष्ण लगलइ आउ हम दुन्या के ई बात
बतइलिअइ  लेकिन दुन्या चिढ़के हमरा जवाब देलकइ कि कथनी अभी करनी नयँ हकइ
आउ ई बात वास्तव में सही हकइ  अपन फैसला करे के पहिले दुनेच्का रात भर नयँ
सो पइलकइ आउ ई समझके कि हम सुत गेलिए ह ऊ बिस्तर से उठलइ आउ कमरा में
शतपथ करे लगलइ (आगे-पीछे चक्कर लगइते रहलइ) आखिर ऊ प्रतिमा के सामने
टेहुना टेकके बइठ गेलइ आउ देर तक तन्मय होके प्रार्थना कइलकइ आउ सुबह में
हमरा सुनइलकइ कि ऊ फैसला कर लेलके ह  हम पहिलहीं बता चुकलियो ह कि प्योत्र
पित्रोविच अब पितिरबुर्ग खातिर रवाना होवे वला हथिन  हुआँ उनकर बड़गर-बड़गर
कारोबार हकइ आउ ऊ पितिरबुर्ग में एगो सार्वजनिक वकील के कार्यालय खोले ल
चाहऽ हथिन  ऊ लम्मा समय से कइएक तरह के नालिश आउ मोकदमा के कार्यवाही में
लगल हथिन आउ हालहीं में एगो बड़गर मोकदमा जीत चुकलथिन हँ  पितिरबुर्ग में
उनका एहो बात लगी होवे के चाही काहेकि सीनेट [८] के सामने उनकर एगो बड़गर
मोकदमा के सुनवाई हकइ  ई तरह से प्यारे रोद्या ऊ तोरो लगी बहुत काम आ
सकऽ हथुन सब्भे कुछ में आउ हम आउ दुन्या दुन्नु तय कइलियो ह कि तूँ आझे
से भी निश्चय ही अपन भविष्य के जीविका शुरू कर सकऽ हँ आउ समझ सकऽ हँ कि
तोर किस्मत तय आउ पक्का हो चुकलो ह  काश अइसन हो जाय  एकरा से एतना फयदा
होत कि एकरा आउ कुछ दोसर चीज नयँ बल्कि सर्वशक्तिमान के हमन्हीं लगी सीधा
वरदान समझल जा सकऽ हइ  दुन्या भी एहे सपना देखब करऽ हइ  हमन्हीं तो एकरा
बारे प्योत्र पित्रोविच के भी कुछ शब्द बतावे के जोखिम उठा लेलिए ह  ऊ
सवधानीपूर्वक अपन मत व्यक्त कइलका आउ कहलका कि वास्तव में चूँकि सेक्रेटरी
बेगर तो काम चलऽ हइ नयँ त स्वभाविक रूप से कहल जा सकऽ हइ कि अजनबी के
अपेक्षा अपन रिश्तेदार के तनखाह (वेतन) देना बेहतर होतइ अगर खाली ऊ काम के
योग्य होवे (मानूँ तोरा योग्य होवे में कोय शक हो सकऽ हइ ) लेकिन ऊ शंका
जरूर जाहिर कइलथिन कि यूनिवर्सिटी में अध्ययन से हो सकऽ हउ कि तोरा छुटिए
नयँ मिलउ कि उनकर दफ्तर के काम खातिर समय निकाल पइमहीं  अभी खातिर तो बात
हिएँ पर खतम हो गेलइ लेकिन दुन्या तो एकरा छोड़के अब आउ कुछ नयँ सोचऽ हइ 
अब तो ओकरा कुछ दिन पहिलहीं से मानूँ एक प्रकार के जुनून सवार हइ आउ एगो
पूरा प्लान बना लेलके ह कि आखिर चलके प्योत्र पित्रोविच के मोकदमा वला काम
में तूँ उनकर खाली एगो सहयोगी ही नयँ बल्कि साझीदारो बन जायँ खास करके ई
कारण से कि तूँ खुद्दे विधि संकाय #### #### #### #### के छात्र हकँऽ  हम
तो रोद्या ओकरा से बिलकुल सहमत हकिअउ आउ ओकर सब्भे प्लान आउ उमीद में साथ
हकिअउ ई सब के पूरा होवे के पूरा संभावना देखके  आउ प्योत्र पित्रोविच के
टाल-मटोल के बावजूद जे अभी स्वभाविक हइ (काहेकि ऊ अभी तक तोरा नयँ जानऽ
हथुन) दुन्या के पक्का विश्वास हकइ कि ऊ अपन होवे वला पति पर अपन अच्छा
असर के बल पर सब कुछ पा लेतइ आउ एकरा में ओकरा पक्का विश्वास हइ  जाहिर
हइ कि हमन्हीं एतना सवधानी तो बरतवे कइलिए ह कि प्योत्र पित्रोविच से अपन ई
दूर वला सपना सब के बारे कुछ नयँ कहलिए ह खास करके ई बारे कि तूँ उनकर
साझीदार (पार्टनर) बनम्हीं  ऊ एगो व्यवहारिक (प्रैक्टिकल) अदमी हका आउ
शायद कोय उत्साह नयँ देखइता काहेकि ई सब उनका लगी खाली सपना लगइ  ओइसहीं
न तो दुन्या आउ न हमहीं उनका से आधो शब्द बोललिअइ अपन पक्का आशा के बारे
कि ऊ पइसा से हमन्हीं के मदत करथिन जब तक तूँ यूनिवर्सिटी में हकहीं
हमन्हीं सबसे पहिले तो ई सोचके नयँ कहलिअइ कि ई सब कुछ बाद में अपने आप हो
जइतइ आउ ऊ हमन्हीं के बिना कुछ कहले ऊ खुद्दे असानी से प्रस्ताव रखथिन
(भला ऊ दुनेच्का के एतना-सन बात के टालिए कइसे सकऽ हथिन ) खास करके ई बात
से कि तूँ खुद दफ्तर में उनकर दहिना हाथ बन सकऽ हँ आउ ई मदत कोय खैरात में
नयँ मिलतउ बल्कि ई तोर अर्जित तनखाह के रूप में होतउ  ई तरह दुनेच्का
बंदोबस्त करे लगी चाहऽ हइ आउ हम ओकरा से बिलकुल सहमत हिअइ  आउ नयँ बतावे
के दोसर कारण ई हइ कि हम खास करके चाहऽ हलिअइ कि हमन्हीं के अब अगला मोलकात
के बखत हम तोरा उनका सामने बराबर के हैसियत से पेश करिअउ  जब दुन्या उनका
से तोरा बारे बड़ी जोश के साथ बात कइलकउ त ऊ जवाब देलथिन कि कउनो अदमी के
बारे कोय राय कायम करे कि पहिले ओकरा खुद करीब से देखे के जरूरत होवऽ हइ
आउ खुद ऊ तोरा से जान-पछान हो गेला के बाद तोरा बारे अपन राय कायम करथुन 
जानऽ हँ हमर अनमोल रोद्या कुछ विचार के अधार पर हमरा लगऽ हके (लेकिन
प्योत्र पित्रोविच से ई बात के कुछ लेना-देना नयँ हइ बल्कि अइसीं हमर
अप्पन व्यक्तिगत मामला हइ आउ शायद बुढ़ारियो के सनक होवइ) हमरा लगऽ हके कि
शायद हमरा लगी बेहतर होवत अगर हम उनकन्हीं के शादी के बाद अकेल्ले रहम
जइसे कि अभी रहऽ हूँ आउ उनकन्हीं के साथ नयँ  हमरा पूरा विश्वास हके कि ऊ
एतना उदारता आउ विनम्रता देखइता कि खुद्दे हमरा बोलइता आउ बेटी से हमरा
आगे दूर नयँ रहे के सुझाव देता आउ अभी तक ऊ कुछ नयँ बोलला ह त जाहिर हइ
कि बिन बोललहूँ ई मानल बात समझल जा हइ लेकिन हम इनकार कर देम  हम जिनगी
में कइएक तुरी देखलूँ हँ कि पति सब के दिल में सास के मामले में सहज नयँ
महसूस होवऽ हइ लेकिन हम खाली एहे नयँ चाहऽ हूँ कि हमरा चलते केकरो तनिक्को
सन तकलीफ नयँ होवे बल्कि हम खुद्दे पूरा तरह से अजाद रहूँ जब तक कि हमरा
अपन रोटी के एगो टुकरी मिलते रहे आउ तोरा आउ दुनेच्का जइसन औलाद रहे  अगर
संभव होल त तोहन्हीं दुनहूँ के आसपास हम बस जाम काहेकि रोद्या सबसे बड़गर
खुशखबरी तो हम चिट्ठी के आखिरी हिस्सा लगी बचा के रखलियो ह - ई जान ले हमर
प्यारे दोस्त कि शायद बहुत जल्दीए फेर से एकट्ठा होते जाम आउ लगभग तीन साल
के जुदाई के बाद हम तीनों गले-गले मिल्लम  ई तो पक्का तौर पे तय हो गेलो ह
कि हम आउ दुन्या पितिरबुर्ग जा रहलियो ह ठीक कब ई तो हमरा मालूम नयँ
लेकिन कइसूँ जल्दीए बहुत जल्दीए हो सकऽ हइ कि एक्को सप्ताह में  सब कुछ
प्योत्र पित्रोविच पर निर्भर हइ जे जइसीं पितिरबुर्ग में सब कुछ देखके पता
लगा लेता त हमन्हीं के तुरते बतइता  ऊ कोय हिसाब से चाहऽ हथिन कि विवाह
के रस्म जल्दी से जल्दी निपटा लेल जाय आउ अगर संभव होवे त शादी एहे
मांसभक्षणकाल [९] में हो जाय आउ समय के कमी से संभव नयँ हो पाबइ त देवी
के उपवास [१0] के तुरते बाद  ओह तोरा करेजा से लगाके हमरा केतना खुशी होत
 तोरा मिल्ले के खुशी में दुन्या केतना उत्तेजित हकउ आउ एक तुरी हमरा
मजाक में बतइलको हल कि खाली एहो एक बात लगी हम प्योत्र पित्रोविच से शादी
कर लिअइ  ऊ तो एगो फरिश्ता हउ  ऊ अब हमर ई चिट्ठी में आउ कुछ नयँ लिक्खे
वली हकउ लेकिन हमरा एतना लिक्खे लगी कह देलको ह कि ओकरा तोरा से एतना सारा
बात करे के हइ एतना जादे कि ओकर हाथ अभी कलम उठावे में साथ नयँ दे रहले
ह काहेकि कुछहीं लाइन में ऊ कुच्छो नयँ बता पइतइ बल्कि आउ खाली जी बेचैन
हो जइतइ लेकिन ऊ कहलको ह कि ओकरा तरफ से हम तोरा कसके आलिंगन कर लिअउ आउ
अनगिनत चुम्बन भेज दिअउ  लेकिन हलाँकि हमन्हीं शायद व्यक्तिगत रूप से
बहुत जल्दीए मिल्ले लगी अइते जइबउ तइयो तोरा एक-दू दिन में पइसा पठइबउ
जादे से जादे जेतना हमरा से बन पइतउ ओतना  अब जबकि सबके मालूम हो गेले ह
कि दुनेच्का के शादी प्योत्र पित्रोविच से होवे जा रहले ह त हमर साख अचानक
बढ़ गेल आउ ई हम पक्का जानऽ ही कि अफ़नासी इवानोविच हमरा अब पेंशन के जमानत
पर पचतरो रूबल लगी भरोसा कर लेतइ ताकि हम तोरा पचीस चाहे तीसो रूबल भेज
सकऽ हिअउ  हम आउ जादहूँ भेज देतियो हल लेकिन हमरा रस्ता के खरचा के चिंता
हकउ आउ हलाँकि प्योत्र पित्रोविच एतना अच्छा हलथिन कि हमन्हीं के रजधानी
के यात्रा के खरचा के कुछ हिस्सा अपने उप्पर ले लेलथिन हँ मतलब ई कि
हमन्हीं के समान आउ बड़का सन्दूक (कइसूँ अपन जान-पछान के लोग से) अपन खरचा
से पहुँचवावे के जिमेवारी खुद लेलथिन हँ लेकिन तइयो हमन्हीं के पितिरबुर्ग
पहुँचे खातिर कुछ खरचा के इंतजाम तो करे के चाही कम से कम पहिला कुछ दिन
खातिर अइसन नयँ होवे के चाही कि हमन्हीं के पास एगो अद्धी भी नयँ रहे 
लेकिन दुनेच्का आउ हम दुन्नु मिलके ठीक-ठीक खरचा जोड़ लेलिए ह आउ ई मालूम
पड़लइ कि रस्ता के खरचा थोड़हीं सन होतइ  हमन्हीं के हियाँ से रेल्वे तक कुल
नब्बे विर्स्ता के दूरी हइ आउ हमन्हीं पहिलहीं कइसूँ एगो जान-पछान के
किसान ड्राइवर से बात कर लेलिए ह आउ हुआँ से दुनेच्का आउ हम अराम से तेसरा
दरजा में सफर कर सकबइ  ओहे से शायद हम तोरा पचीस नयँ बल्कि निश्चित रूप
से तीस रूबल भेज सकबउ  लेकिन अब काफी हो गेलउ लिखके दू पन्ना पूरा भर
गेलउ आउ एकरा में कोय जगह नयँ बचलो ह अपन पूरा रामकहानी लेकिन ई बीच
होवो तो बहुत कुछ कइलो ह  आउ अब हमर अनमोल रोद्या नगीच भविस में मोलकात
के पहिले तक तोरा करेजा से लगावऽ हिअउ आउ माय के अशीर्वाद दे हिअउ  अपन
बहिन दुन्या से प्यार करिहँऽ रोद्या ओकरा ओइसहीं प्यार करिहँऽ जइसे ऊ
तोरा प्यार करऽ हउ आ ई जान ले कि ऊ तोरा बेइंतहा प्यार करऽ हउ ऊ तोरा खुद
से भी बढ़के प्यार करऽ हउ  ऊ फरिश्ता हउ आउ तूँ रोद्या तूँ हमन्हीं लगी
सब कुछ हकँऽ - हमर सब उमीद आउ सब भरोसा  तूँ सुखी रहमँऽ त हमन्हीं सुखी
रहम  तूँ भगमान के प्रार्थना तो करँऽ हँ न रोद्या पहिले नियन आउ हमर
विधाता आउ त्राता के दया पर तूँ विश्वास तो करँऽ हँ न  हमरा डर लगल रहऽ हउ
कि कहीं तोर दिल में आझकल के नास्तिकता के फैशन तो घर नयँ कर गेलउ  अगर
अइसन बात हकउ त हम तोरा लगी प्रार्थना करबउ  आद कर प्यारे कि कइसे तूँ
जब बुतरू हलँऽ आउ तोर बाऊ जित्ते हलथुन त हमर टेहुना पे बइठ के
तोतरा-तोतराके प्रार्थना करते रहऽ हलँऽ आउ कइसे ऊ बखत हमन्हीं खुशहाल हलूँ
 अलविदा भलुक आउ बेहतर अगला मिलन तक  तोरा करेजा से चिपकावऽ हिअउ आउ
ढेर सारा चुम्बन  मरते दम तक तोर पुलख़ेरिया रस्कोलनिकोवा ” #### #### #### #### #### #### #### /* #### #### #### #### #### #### #### #### #### #### #### #### #### #### चिट्ठी पढ़ते बखत
लगभग शुरुए से रस्कोलनिकोव के चेहरा लोर से भींगल रहलइ लेकिन जब ऊ पढ़के
खतम कइलकइ त ओकर चेहरा पीयर ऐंठन से विकृत हो गेले हल आउ ओकर ठोर पर
भारी चिड़चिड़ा आउ द्वेषपूर्ण मुस्कान हलइ  ऊ पातर लेकिन कसके फिट होल आउ
फट्टल-पुरान अपन तकिया पर अपन सिर रख लेलकइ आउ सोचते रहलइ देर तक सोचते
रहलइ  ओकर दिल जोर-जोर से धड़क रहले हल आउ ओकर दिमाग में विचार के तूफान
मचल हलइ  आखिर ई पीयर छोटगर कमरा में जे एगो अनवारी चाहे सन्दूक नियन
हलइ ओकरा घुटन आउ जकड़न महसूस होवे लगलइ  ओकर आँख आउ दिमाग खुला जगह लगी
तड़प उठलइ  ऊ हैट लेलकइ आउ निकस पड़लइ अबरी ओकरा ज़ीना पर केकरो से भेंट हो
जाय के डर बिलकुल नयँ हलइ एकरा बारे ऊ भूल चुकले हल  ऊ व॰ चौक से होके
वसिलेव्स्की टापू [११] के तरफ के रस्ता पकड़लकइ अइसन जल्दी में जा रहले हल
मानूँ ओकरा कोय काम के वास्ते जाय के हलइ लेकिन अपन आदत के मोताबिक रस्ता
पर बिन ध्यान देले अपने बारे फुसफुसइते आउ सुनाय पड़े लायक अवाज में अपने
आप से कुछ बतिअइते जेकरा से आवे-जाय वला लोग के बहुत अचरज होवऽ हलइ  कइएक
लोग तो ओकरा पीयल समझ रहले हल  #### 0 #### #### #### #### #### #### /* #### #### #### #### #### #### #### #### #### #### #### #### #### #### #### #### #### #### #### #### #### #### अगला[ कहताहर - नन्हें ग्राम-पो॰ - बेलखरा जिला - जहानाबाद]एगो हलन साधु जी 
उनकरा बड़ी संगी-साथी आवऽ हलन  उनकर मेहररुआ बड़ी खिसिया हल  रोज-रोज
साधु जी एगो-दूगो के खियावऽ हलन  सेही गुने साधु के मेहररुआ बड़ी रंज होवऽ
हल  मेहररुआ बड़ी बदमास हल  एक दिन साधु के हिआँ सोरह गो साधु आ गेलन 
साधु जी ऊ सब सधुअन के खिलावे ला उपाय रचलन आउ कहलन कि तोर सब भाई आयल हथुन
 जल्दी से खाय ला बनावऽ  तब सधुआइन तुरते खाय ला बनौलन आउ अपन भाई जान के
सब के नस्ता करौलन  फिन सधुआइन खाना बनौलन - सोरहो प्रकार के तरकारी आउ
बासमती के भात आउ रहर के दाल  सधुआइन साधु से कहलन कि कोई भाई अभी भेंट
करे न आयल से एकाध गो के भेंट करे ला भेज दऽ  साधु जी कहलन कि एती घड़ी
रात में भाई से भेंट करे लगवऽ तो गाँव के लोग कहतथुन कि ई रात में के तो
काहे ला रोइत हे  से सधुआइन कहलन कि अन्हारहीं भेंट करब अब साधु लोग के
बीज्जे कराके खिआवल जाइत हल तब सधुआइन दुआरी से मुँह निकाल के देखलन तो
सोरह गो जटाओला साधु खा रहल हे  जटा देख के सधुआइन के लहर तरवा से कपार पर
चढ़ गेल  ऊ खूब गारी बके लगलन - चाहे खाय खो चाह गाय खो  तब सधुअन कहलन
कि गाय खो केकरा कहइत हथ  तब साधु जी कहलन कि तोहनी के न कहइत हे ओकर
नइहर के घोड़जई सब गाय खा गेलई हे  फिन साधु जी कहलन कि अपने लोग
जल्दी-जल्दी खा के जाऊँ  सब साधु जल्दी-जल्दी खा के भागलन  साधु जी के
सधुआइन खूब जरल-भुनल सुनौलन आउ कहलन कि एही का तो हम्मर भाई हलन  ऊ दिन
खीस में सधुआइन साधु जी के झड़ुआहु दिलन [ कहताहर - धर्मेन्द्रनाथ मो॰ - मगहीलोक पो॰ - बेलागंज जिला - गया]एगो
गिरहथ के चार गो बेटा हल  एहनी तोतराह बोलऽ हलन  से ओकरा सादी करे ला
जेतना अगुआ आवथ ऊ सब घुर जाथ  गिरहथवा सोच में पड़ गेल कि एहनी के कइसे
बिआह होयत  अगुअवन के सामने लइकवन कुछ बोल देवे आउ ओहनी तोतराहा समझके भाग
जाथ  एक दिन ऊ अपन बेटवन के समझौलक कि जब अगुअवन अयथुन तऽ तोहनी कुच्छो
बोलवे न करिहें  केतनो पूछथुन तइयो न बोलिहें  कुछ दिना के बाद ओहिनी के
सादी ला फिनो अगुअवन अयलन  लइकवन के देखे ला बोलावल गेल  ओहनी के कुछ
पूछल जाय तऽ कुच्छो बोलवे न करे  अगुअवन समझलन कि लइकवन गूँग हे  तऽ
बप्पा कहलक कि एहनी बोलऽ हे तो आँधी आ जा हे  घर में रोज महाभारते होल रहऽ
हे  ई घड़ी खाली अपने से सरमाइत हे  सास-ससुर के सामने सरमाय के ही तो
मोल हे  अगुअवन समझलन कि लइकन खूब सुसील हे  इनकरे से हम अप्पन बेटिअन के
सादी कर दीहीं तो बड़ा अच्छा होयत  से ऊ लइकवन के पसंद कर लेलन 
खाय-पीये (ला) बने लगल  खूब खातिर-बात होवे लगल लइकवन के मइया बजका बनावे
लगल  अप्पन बेटवन के ऊ बइगन लावे ला कहलक तो ओहनी दूरा के सामनहीं बइगन के
खेत में चल गेल  अगुअवन ओहिजे कुआँ पर नेहाइत हलन  लइकवन बइगन तोड़इत हलन
कि एगो चूहा के बच्चा निकल के भागल  बड़का बोलल - अले तुतली तुतली
तुतली  मँझिला कहलक - तहाँ तहाँ तहाँ  ई सुन के सँझिला डाँटकई -
मइया ता कहलकियो हल  अंत में छोटका जोर से कहलक कि हम तो तु्प्पे-तुप्प
 एहनी सन के ई तरह से बतियते सुन के अगुअवन तो दंग रह गेलन  उनकर बोली
सुन के ऊ जान गेलन कि लइकन काहे न बोलइत हलन  अब तो ऊ खाय-पीये ला भी न
चाहलन  नेहा के अप्पन छड़ी-छाता माँगलन आउ घर के रस्ता नापलन [ कहताहर - नन्हें ग्राम-पो॰ - बेलखरा जिला - जहानाबाद]एगो पंडित जी हलन
आउ एगो पड़िआइन जी  एक दिन पड़िआइन कहलन कि ए पंडी जी तू मर जयवऽ तऽ हम
बड़ी रोववऽ  हमरा रहल न जायत  तोहर जिनगी में हम कुछो न खैली  तब पंडी
जी कहलन कि कुछो न खैलऽ  पड़िआइन लावऽ तो झोला हम माँग के ले आईं 
तुरते पंडी जी खीर बनावे के सब समान लेके अयलन  पड़िआइन जी भी खीर बना के
रख देलन  पंडी जी कस के सूत रहलन तो पड़िआइन उठावे गेलन तइयो ऊ न उठलन आउ
मरल अइसन कर देलन  तब पड़िआइन जी कहऽ हथ कि पंडितवा मर गेल  तब पड़िआइन
जी सोचलन कि हल्ला करऽ ही तो सब खीर बिगा जायत  ई से ऊ सपासप खीर खाय लगलन
आउ कहलन कि सइयाँ रे गुर सइयाँ खीर सपासप खइयाँ  सब खीर पड़िआइन जी खा
गेलन आउ जाके गाँवओलन के बोला अयलन कि पंडी जी मर गेलन हे  पंडित जी एतना
मोट हलन कि दुआरी में अँटवे न करथ  तब सब कोई कहे कि दुआरी ढाह दऽ बाकि
पड़िआइन जी कहलन कि अब तो पंडी जी मरिये गेलन  अब का होत  से इनकरे काट
के दुअरिया पार कर देहूँ  बाकि कोई काटे ला तइयार न भेल तब पड़िआइने जी
पंडी जी के काटे ला तइयार भे गेलन  पंडी जी ओतिये घड़ी उठलन आउ पड़िआइन जी
के मार के गड़हरा भरा देलन आउ दूसर सादी करके सुख से रहे लगलन [ कहताहर - श्यामसुन्दर सिंह ग्राम-पो॰ - बेलखरा जिला - जहानाबाद]एक दफे
एगो धुनिया आउ लोहार लड़ गेलन  लड़ के दूनो फैसला करावे ला राजा भिरू गेलन
 राजा लड़े के कारण पूछलन तो धुनिया कहलक कि हम ओकरा से जादे जानऽ ही 
लोहार कहलक कि हम धुनिया से ज्यादा इलमदार ही  राजा कहलन कि तोहनी अपन-अपन
इलम देखावऽ  लोहरा कहलक कि एक मन लोहा हमरा चाहीं  धुनिया कहलक कि हमरा
एक मन रूआ चाहीं  दूनो लेके आठ दिन में अपन-अपन इलम देखावे ला कहलन 
लोहरा एगो मछरी बनौलक आउ धुनिया एगो घोड़ा बनौलक  धुनिया अइसन कल-पुर्जा
ठीक कैलक कि घोड़ा असमान में उड़े  ऊ ओकर तीन कलपुर्जा बनौलक हल  पहला से
उड़े दूसरा से कहे पर ठहरे आउ तीसरा कल से जमीन पर उतरे लगे  दूनो
अपन-अपन समान लेके राजा के दरबार में गेलन  लोहरा कहलक कि हमरा एक मन लावा
चाहीं  एक मन लावा आयल आउ छींट देवल गेल  लोहरा पूरुब भर से मछरी छोड़
देलक तऽ ऊ सब लावा बीन के खा गेलक  तब धुनिया अपन घोड़ा लवलक बाकि कोई
अदमी घोड़ा पर चढ़े ला तइयारे नऽ होवे  से राजा के लड़का घोड़ा पर चढ़े ला
तइयार होयलन  उनका धुनियवा ओकर सब कल पुरजा बता देलक  एकरा बाद राजा एहनी
दूनों के हथकड़ी पेन्हा के बन्द कर देलन कि जब तक हमर बेटा घूम के नऽ आ
जायत तब तक तोहनी के नऽ छोड़वउ  राजा के लड़का घोड़ा उड़ा के चललन तऽ ऊ
उड़ के दोसर देस में चल गेलन  बीच में एगो दरिआव हल  रास्ता में जाइत
खानी एगो राजा के लड़की के ओकरा पर नजर परल ओके देखके ऊ मोहित हो गेल  ऊ
अप्पन दाई से कहलक कि हमर बापजान से कह दे कि ऊ मोसाफिर के बोला देथ  दाई
जाके राजा से कहलक आउ राजा सिपाही के हुकुम देलक  सिपाही रहगीर के पकड़
लौलक  राजा के पूछे पर राजा के बेटा बतौलन कि हमरा अभी सादी नऽ भेल हे 
से राजा अपन बेटी के सादी ओकरे साथे कर देलक  ऊ उहईं रहे लगलन  दु-चार
बरस के बाद उनकर एगो लड़का भेल  ओकरा बाद फिनो एगो पेट में भी रहल तो राजा
के दमाद कहलन कि हमरा रोसगद्दी कर दीहीं  रोसगद्दी हो गेल आउ ओही घोड़ा पर
तीनों अदमी सवार होके दरिआव के किनारे अयलन तो रानी के तकलीफ होवे लगल 
घोड़ा जमीन पर उतारलन तो उहईं रानी के एगो आउ लड़का भेल  घोड़ा पर चढ़ के
राजा डागरिन बोलावे अप्पन राज में गेलन तो उहईं बीड़ी धरावे लगलन तऽ रूआ के
घोड़ा में आग लग गेल  घोड़ा जर गेल तो दरिआव पार कर के रानी भिरू जाय ला
मोसकिल हो गेल  से ऊ नऽ अयलन आउ अपन घरे लौट गेलन  धुनिया आउ लोहार छोड़
देवल गेल  ************ #### #### ************[ कहताहर - भूपेन्द नाथ ग्राम-पो॰ - बेलखरा जिला - जहानाबाद ]एक गाँव में
एगो पंडित जी आउ उनकर जनाना रहऽ हलन  उनका नऽ कोई बाले हल नऽ कोई बच्चे हल
 ऊ दिन माँगऽ हलन तो रात खा हलन आउ रात माँगऽ हलन तो दिन खा हलन  माने
कि उनकर जीवन माँगइत-खाइत बीत रहल हल  पंडिताइन जी के इच्छा एक दिन पूआ
खाय के भेल  पंडित जी पूआ के सरंजाम जुटवलन  जजमान ही से दूध-गुड़ आउ आटा
माँग लौलन  पंडिताइन जी ोकरा सान-ऊन के पूआ छानलन  पूआ नौ गो तइयार भेल 
पंडित जी के खाय के इच्छा भेल  पंडित जी आउ पंडिताइन जी सभे पूआ के कठौत
में लेके खाय ला बइठ गेलन  तब पंडी जी कहथ कि हम जादे मेहनत कइली हे से
हम पाँच पूआ खायम  पंडिताइन जी कहलन कि हम सानली-बनवली हे से हमहीं पाँच
पूआ खायम  पाँचे पूआ ला दूनों लड़े लगलन  तऽ विचार कयलन कि दूनो के सत
रहे के चाही जे पीछे उठत ओही पाँच पूआ खायत  एही निश्चय करके दूनो सूत
गेलन  बिहान भेल तइयो दूनो में कोई नऽ उठथ ************* #### ************[ कहताहर - परमेसरी ग्राम-पो॰ - बेलखरा जिला - जहानाबाद ]पहिले जबाना में
एगो अहीर माय-बेटा रहऽ हलक  बेटवा एक दिन मइया से पूछलक कि हम्मर सादी
होयल हे कि नऽ  मइया कहकई कि तोर सादी तो बाबू तबे गेलवऽ हल जब तूँ पेटे
में हलऽ  बेटवा कहलक कि तऽ हम ससुरारी जायम  मइया कहकई कि जो नऽ बाबू 
रोसगद्दियो करवले अइहें  अहिरा ससुरारी चलल  जाइत-जाइत रात में ससुरारी
पहुँचल  रात में जब सरहजिया खिलावइत हलई तब ढिबरी बरइत देख के पूछलक कि ई
कउची हवऽ  सरहजिया मजाक करकई कि ई 'भगजोगनी' के बड़का गो बच्चा हे  खा-पी
के जब सब सूत गेलन तो ढिबरिया के बरइत देख के ऊ सोचलक कि एकरा लुका देईं 
चलइत खानी घरे ले ले चलब  ई सोच के ऊ फूस के घर के ओरी में खोंस देलक 
ढिबरी खोंसते लगल आग  गाँव के सब लोग बुतावे दौड़लन  पानी-ऊनी छिंटाय लगल
तो अहिरा ओरिया तर निहुर के एने-ओने दउड़े  ई देख के सब पूछलक कि ई का
करइत हऽ बाबू  ऊ कहलक कि ओरिये में 'भगजोगनी के बच्चा' रखल हे  ओकरे
खोजइत ही  कहीं ओहू न जर जाय  तब सब कहलन कि बुझा हे कि एही सार अगिया
लगा देलक हे  आग बुतल  एक-दू दिन ससुरारी में ठहर के अहिरा अउरतिया के
रोसगद्दी करा के चलल  ************* #### #### ************[ कहताहर - बिगन यादव मो॰-पो॰ - बेलागंज जिला - गया ]कोई गाँव में एगो
राजा हल  ओकरा एक्के गो बेटा हल  राजकुमार के सादी कर के राजा मर गेलन 
माय-बाप के मरे पर राजकुमार आउ रानी राज करे लगलन  राजकुमार एगो कुम्हइन
से परेम करऽ हल  ई से ओकरा रोज रात के आवे में कुबेर हो जा हल  रानी
केतनो बोले-भूके बाकि उनकर आदत नऽ छूटल  संजोग से एक दिन कुम्हरा राजा के
अपन घरहीं पर पकड़ लेलक आउ ठउरे जान मार देलक  तऽ ओकरा भारी डर हो गेल  ऊ
लास पचावे ला एगो कोयरी के खेत में ले गेल आउ लाठी के सहारे ओकरा खड़ा कर
देलक  दू-चार गो भंटा तोड़ के ओकर फाँड़ा में रख देलक आउ दू-चार गो ओहिजा
गिरा भी देलक  कोयरिया ओती घड़ी खेत में सूतल हल  उठल तऽ देखलक कि आज चोर
पकड़ा गेल  ऊ लाठी उठवलक आउ सहेट के एक पटकन कनपट्टी में जमौलक  ऊ गिर
गेल  कोयरिया भिरू जाके देखलक तो राजा साहेब  अब ओकर हवासे गुम  छटपटाइत
घरे गेल आउ मेहररुआ से सब हाल कहलक  ऊ कहलकई कि एतने में घबड़ा गेलऽ 
कहइत हिवऽ से करऽ  राजा के महल में जाके ओकरे दूरा पर से ओकरे बोली में
रानी के पुकारऽ आउ ऊ जे कहतवऽ से आन के कर दीहँऽ  कोयरी ओही घड़ी उहाँ गेल
आउ रानी के बोलवलक  रानी भीतरहीं से कहलन कि ढँकनी भर पानी में डूब के नऽ
मर जा  आज नऽ खुलतवऽ केंवाड़ी  बस कोयरिया तुरत कुम्हार ही से ढँकनी
लवलक आउ ओकरा में पानी भर देलक  राजा के लास के महल के दूरा पर लान के
ढँकनी में नाक डूबा के पेटकुनिये पार देलक आउ जाके अप्पन खेत में सूत गेल 
बिहान भेल तो महल खुलल आउ रनियाँ के रजवा पर नजर पड़ल तो जार-बेजार रोवे
लगल -रजवा हो रजवा जे कहली से कर देलऽ हो रजवा ************* #### ************[ कहताहर -- कविता रानी मो॰-पो॰ - गया जिला - गया ]दूगो छत्री कुटुमतारे
चललन  ओकरा में एगो चचा हलन आउ दोसर भतीजा हल  कुछ दूर चलला पर थकान
मालूम भेल तो चचा भतीजा से कहलन कि एगो कथा कहऽ  भतीजा कहलक कि हमरा एको
कथा न आवे  चचा जोर लगौलक कि कथा से रास्ता भी कटत आउ मन भी बहलत  भतीजवा
के कथा तो आवऽ न हले बाकि चचवा के तंग कैला पर गोड़ से एगो जूता निकालके
तड़ातड़ जमा देलक  जूता खाके चचा बिगड़लन आउ ओकरा रगेदलन मारे ला  भतीजा
भागल आउ कुछ दूर आगे निकल गेल  उहाँ कुछ नट डेरा गिरवले हल  नटवा पूछलक -
रे बाबू कहाँ से आवइत हे आउ कहाँ जयवे  भतीजा बोलल - लंका से आवइत ही
आउ पलंका जायव  जब नटवा लंका के समाचार पूछलक तब ऊ जवाब देलक कि कहल
सुनइवऽ कि कर देखइवऽ  नटवा कहलक कि भाई करके देखाइये दे  तब भतीजवा
कहलक कि तोहनी अपन सब समान जमा करऽ  समान जमा करवा के ऊ सलाई बार देलक 
ह-ह-ह-ह आग लहरे लगल  नटवा ओकरा खदेरलक  ऊ भाग चलल आउ कुछ दूर चल गेल कि
एगो अहीरिन के मीठा बेचे जाइत देखलक  अहीरिनिया कहकइ कि एगो कथा कह जे
खट्टा भी लगे आउ मीठा भी लगे आउ स्वाद भी लगे साथे-साथे रस्ता भी कटे 
तऽ ऊ पीछे से एक मुक्का ओकर टहरी पर मार देलक  टहरी के फूटे से मीठा गिरे
लगल आउ कपार से मुँह होइत नीचे तक आ गेल  अहीरिनिया भी रगेदलक  भतीजवा
भाग के एगो बजार में पहुँच गेल  ऊ एगो पनेरिन भीरु गेल आउ एक अधेली के पान
माँगलक  पनेरनिया कहलक कि जो-जो एक अधेली के मिलऽ हे  जेकर मुँह
देखिहें लाल ओकरे में रगड़ लीहें  ऊ धूम के चलल तो पनेरनिया के बेटिया
पान खयले हलई  ओकरे पकड़ के मुँह में ओकर अप्पन जीभ रगड़ देलक  बेटिया भी
गरिआवइत रगेदलक बाकि नऽ पकड़ायल तो खदेरलेओलन चारो - चचवा नटवा अहीरिनिया
आउ पनेरनिया एके जगुन हिो गेलन  सब मिलके जाके थाना पर नालिस कयलन 
************* #### #### ************[ कहताहर - गंगजली ग्राम - बेलखरा जिला - जहानाबाद ]एगो बाबा जी पहले-पहल
रोसगदी करावे ससुरारी गेलन  अपन रोसगद्दी (अउरत के) करा के चललन तो राह
में एगो नदी मिलल  नदी में पानी कम हल  कहार लोग पार हो गेलन आउ बाबा जी
अपन मेहरारू के साथ खा-पी के पार होय लगलन  अपने में कहलन कि हमनी दूगो तो
ही नदी पार हो जाईं  जब नदी पार होवे लगलन तो कपड़ा ऊपर उठा लेलन  उहईं
पर एगो सिआर हल जे पड़िआइन के देखइत हल  पड़िआइन के दहिना जाँघ में सिआर
तिलवा देखलक आउ ऊ भी नदी के पार हो गेल  बाबा जी से कहलक कि ई हम्मर
मेहरारू हे  बाबा जी कहलन कि नऽ ई हम्मर हे  दूनो लड़इत-लड़इत पंच के
पास फैसला ला गेलन  पंच सब एक जगह मिल के बाबा जी से पूछलन कि अप्पन अउरत
के कुछ चिन्हा बतावऽ  बाबा जी कहलन कि हम बताईं अभी पहिल ही तो रोसगद्दी
करौले जाइत ही  पंच फिन सिअरवा से पूछलन कि तोर मेहरारू के का खास
चिन्हा हउ  ऊ कहलक कि हमर मेहरारू के दहिना जाँघ में तिलवा हे  सिआर के
बात सुन के पंच लोग चिन्हा देखे ला एगो दाई के बोलौलन  दाई जाके एकान्त
में पड़िआइन के दहिना जाँघ देखलक आउ उहाँ तिलवा होवे के बारे में ठीक बतौलक
 पंच लोग फैसला सुनौलन कि ठीके ई मेहरारू सियरवे के हे  बाद में तीनों के
पंचलोग तीन कोठरी में बंद कर देलन तब तीनों रोवे लगलन  रोआई सुन के पंच
लोग बाबा जी से पूछलन कि तू काहे ला रोइत हऽ  ऊ कहलन कि हम रोइत ही हम्मर
मेहरारू सिआर के मिल गेल  पंच जवाब पड़िआइन से रोवे के कारण पूछलन तो जब
देलन कि हम्मर पुरुष बाबा जी हलन से सिआर मिलला  फिन सिआर से रोवे के कारण
पूछलन आउ कहलन कि तू काहे ला रोइत हे  तोरा तो मेहरारू मिलिए गेलो  बाबा
जी मेहरारू ला रोइत हथ पड़िआइन पुरुष ला रोइत हथ  सिअरवा कहलक कि हम
तोहनी के इंसाफ ला रोइत ही कि सिआर के मेहरारू कहीं अदमी हो हे एगो राजा हलन  उनकर एगो लइका हल  राजा के रानी के ओरी तर एगो खुदबुदी
खोता लगवले हल  रानी दिन भर खुदबुदिया के तमासा देखइत रहऽ हलन  एक दिन
खुदबुदिनिया दूगो बच्चा देलक  कुछ दिना के बाद मर गेल  ओकरा बाद ओकर
बप्पे खिलावे-पिलावे लगल  एक दिन ऊ सोचलक कि दोसर सादी करे के चाहीं आउ कर
भी लेलक  कुछ दिन तक बचवन के बाप आउ सतेली माय मिल के खिलौलक-पिलौलक  फिन
सतेली माय अप्पन मरदाना से कहलक कि दूसर के बच्चा में काहे ला एतना मेहनत
करइत हऽ  एकरा मार दऽ आउ अजाद होके रहऽ  त बप्पा पूछकई कि मारे के कउन
उपाय हे  मइया बोललइ कि जंगल से काँटा लाके ओकर मुँह में दे दऽ कि मर जाय
 दूनो उहाँ से जंगल में चललन आउ दिन भर चललन रात में दूनों काँटा लेके
घरे आ गेलन  बच्चा मुँह बौलक तऽ दूनों काँटा डाल देलन  गला में काँटा
अँटक गेल तो ऊ मर गेल  दूनो बेकति लाती मार के खोता से ओकरा नीचे गिरा
देलक  ओकर सब तमासा रानी देखइत हलन  ऊ बचवन के उठा के कठौत से झाँक देलन
आउ अपने खटवास-पटवास ले लेलन  दाई से राजा के पास खबर दिला देलन कि अब
रानी न बचतथुन  दाई के खबर सुन के राजा दउड़इत अयलन आउ पूछलन कि का
मँगवाउअऽ  ओझा गुनी बइद  कउची से तोर बेमारी दूर होयत  रानी बोललन कि
हमरा कोई चीज के जरूरत न हे  बच्चा उघार के दिखा देलन आउ कहलन कि हमरा
मरला के बाद तूँ सादी मत करिहँऽ  राजा परन कयलन कि हम तोरा मरला पर दूसर
सादी न करम  ओकरा बाद राजा कचहरी में चल गेलन  कुछ दिना के बाद रानी मर
गेल  काम-किरिआ होयला के बाद रोज चार कुटुम आवे लगलन  राजा सब के नहकार
कयले गेलन  हमरा अपने एगो लड़का हे पुतोह हे काहे ला सादी करीं 



********* #### #### #### #### 0 #### #### #### #### #### #### /* #### #### */ #### #### #### #### #### #### #### #### #### #### #### #### #### रूसी वर्णमालारूसी वर्णमाला में कुल तेतीस अक्षर होवऽ हइ
- १0 स्वर २१ व्यंजन आउ २ ध्वनिहीन चिह्न (ъ ь)  तीन अक्षर (ъ ы ь) के
प्रयोग शब्द के शुरू में कभी नयँ होवऽ हइ  अंग्रेज़ी जइसने एकरो में कैपिटल
आउ स्मॉल अक्षर छापा के आउ लिखित अक्षर होवऽ हइ  Й й के उच्चारण ‘य’ कइल
जा हइ  रूसी शब्द में अंग्रेजिए जइसन कोय विशेष #### पर आघात #### जा हइ  रूसी अक्षर Е е अगर आघातित #### रहऽ हइ त एकर उच्चारण
‘ये’ होवऽ हइ अन्यथा ‘इ’  आउ О о अगर आघातित रहऽ हइ त एकर उच्चारण ‘ओ’
होवऽ ह अन्यथा ‘अ’  लिखल जा हइ ‘गोगोल’ लेकिन उच्चारण कइल जा हइ –
‘गोगल’  रूसी अक्षर के उच्चारण खातिर उपर्युक्त कड़ी पर भेंट कइल जा सकऽ हइ
 ई सब अक्षर के नाम देवनागरी में भी नीचे देल जा रहले ह  #### #### #### #### #### #### #### #### #### #### #### */ #### #### #### #### #### #### #### #### #### #### #### #### #### #### А а आ Б б बेВ
в वे Г г गेД д देЕ е ये Ё ё योЖ ж झेЗ з ज़े И и ईЙ й ई क्रातकए (ई छोटा)К
к का Л л एलМ м एमН н एन О о ओП п पेР р एर С с एसТ т तेУ у ऊ Ф ф एफ़Х х
ख़ाЦ ц त्से Ч ч चेШ ш शाЩ щ श्शा ъ त्वोर्दी ज़्नाक (कठोर चिह्न) ы इ ь
म्याग्की ज़्नाक (मृदु चिह्न) Э э एЮ ю यूЯ я या[ कहताहर - सूर्यदेव सिंह मो॰ - दनई पो॰ - जाखिम जिला - गया ]एगो राजा
आउ वजीर के लइका में बड़ी दोस्ती हल  एक के दोसर के बिना चैन न रहऽ हल 
एक दिन वजीर के बेटा इयार से मिले गेलन तो ओकरा दूरा पर न पाके रनिवासे में
चल गेलन आउ निसा में राजा के न रहे पर रानी के पलंग सूत गेलन  नीन खुलल तो
चेहाके उहाँ से चल अयलन बाकि उनकर अँगूठी पलंग पर गिर गेल  राजकुमार अयलन
तो इयार के अँगूठी देखके रानी से बोल-चाल बंद कर देलन  ई देख के रानी नइहर
में चिट्ठी लिखलन – बाबा बाग लगायके लाखो-लाख लुटाय रस से भरी रसीली में
भौंरा घुर-फिर जाय बाप ई पाँती पढ़ के बेटा के नउवा के साथ बेटी हीं
भेजलन  इहाँ दोसर दिन साँझ के राजा के बेटा वजिर के बेटा आउ उनकर साला आउ
नउवा एगो पोखरा पर जाके चउपड़ खेले लगलन  खेलते-खेलते सालाराम कहलन कि -
निरमल जल तलाब में अति ही पवित्र-पवित्र सो जल काहे न पिये सुनहुँ हमारे
मित्र  सत् रह तब राजा एतना सुनके मन-ही-मन सोच के कहलन - कर पंजे के
बीच में तामें लाल समाय सो मैं देखा पलंग पर नीर पिया न जाय  सत् रह
 एतना सुनके चौपड़ खेलते वजीर के लड़का कहलन - घटा गरजे बिजली चमके
लागे न काहूँ अंत माय-बहिनिया जान के गये पलंग पर बैठ  सत् रह एकरा
बाद नउवा के पाँसा आयल तो सोंच के कहलन - चतुरन में चतुरन मिले लगे न
काहूँ अंत अभाग हे ऊ नारी के कि मूरुख मिलल कंत  सत् रह ई सब सुन के
राजा असलियत समझ गेलन आउ ऊ दिन से रानी के साथ मिल के रहे लगलन [ कहताहर - रमेन्द्र कुमार मो॰ - बीजूबिगहा जिला - नवादा]कोय गाँव में एक
ब्रह्मण हलै  ओकरा एकी बेट हलै  कुछ दिना के बाद बप्पा मर गेलै तो बेटवा
काम-किरिया कर के सुख से रहे लगलै  कुछ दिना के बाद माय-बेटा में झगड़ा
होलै  तब बेटवा रूस के भागल जाय लगलै  केतनो समझावे से नै मानलै 
भागते-भागते रस्तवा में एगो बूढ़ा मिललै  बुढ़वा कहलथिन कि तूँ कहे ला
भागल जा हे  तोरा जे जजमनिका हौ से के सम्हालतौ  त ऊ कहलकै कि हम जजमनिका
न सम्हालवै  हमरा पढ़े के मन करऽ हे  तब बुढ़वा कहलकै कि तूँ अप्पन जाति
पढ़िहैं आउ दोसरा जाति से नै पढ़िहें चाहे कोई कुछ कहौ  ऊ तीन-चार इस्कूल
में पूछलकै तो ओकरा अप्पन जाति न मिललै  ओकर सादी होल हलै से घूमते-घामते
ऊ अप्पन ससुरार चल गेलै  ओकर ससुर पढ़ावऽ हलथिन  तब ऊ कहलकै कि ए मायँ
इहाँ हम भी पढ़वै से गुरुजी पढ़ैथिन  तब पूछे पर पता चललै कि गुरुजी
पढ़ैथिन  तहिना से ऊ वहैई पढ़े लगलै  वहैं से ओकरा ससुररिया के सभे लोग
चीन्हऽ हलै  ओही इसकुलवा में एगो राजा के लड़का भी पढ़ऽ हलै  #### #### **********[ कहताहर - तेतरी बुढ़िया ग्राम - झिंगुरी जिला - गया]एगो राजा के एगो
बेटी हले आउ एगो बेटा  बेटा बिआहत हल  उनकर बाप मर गेलन हल आउ खाली मइया
बच गेल हल  एक दिन करमा आयल तो सब लड़की करमा कयले हलन  से ओहू मइया से
कहलक कि हमहूँ करमा करब  मइया कहकई कि अप्पन साड़ी तोरा न हउ  का पेन्ह
के करवे  तो ऊ कहलक कि भउजीओली सड़िया पेन्ह लेम  से करमा करे ला ऊ
तइयार भेल बाकि ई करार पर सड़िया मिललई कि साड़ी में कुछो दाग-ऊग न लगे के
चाहीं  राजा के बेटी के साड़ी मिलल आउ पोखरा पर सबसे नीचे साड़ी रखके
नेहाय लगल  एतने में भउजइया एगो कउवा से कहलक कि जो तूँ पोखरवा पर आउ सब
से नीचे जे सड़िया रखल हे ओकरे पर हग दे गन  तोरा दूध-भात खिअबउ  से
कउवा उहाँ से उड़ गेल आउ साड़ी उलट के सबसे निचला पर हग के चल आयल  भउजइया
कउवा के दूध-भात खाय ला दे देलक ********* #### #### **********[ कहताहर - गुलबिया मो॰-पो॰ - बलखरा जिला - जहानाबाद]एगो पाँड़े जी के
मेहरारू दोसर से फँसल हले  ऊ रोज माँग के आवथ तो ऊ बेमारी कछले रहे आउ कहे
कि तीन गो लिटिया पकइहें रे रमवाँ एगो कोठिया के कन्हवा चढ़इहें रे
रमवाँ उहूँ-उहूँ-हूँ-हूँ-हूँ   एगो अपने खइहें रे रमवाँ एगो हमरा
दिहें रे रमवाँ असल के होयवे तो ओकरो में से आधा छोड़वे हो रमवाँ
उहूँ-उहूँ-हूँ-हूँ  ऊ रोज अइसहीं करे आउ पाँड़े जी भूखे रह जाथ  ऊ एक
दिन मेहरारू के बेमारी से चिंतित होके अप्पन बहिनी के लिआवे गेलन आउ रो-रो
के सब हाल कहलन तो बहिनी समझ गेल आउ भइवा से कहलक कि जाके गरम पानी करके
कोठी में डाल दऽ  ओकर इअरवा उहँईं मर जतवऽ  बस ओकर बेमारी ठीक हो जतवऽ
बाबा जी घरे आन के तीनछिया चूल्हा पर खूब पानी गरम कयलन तो पड़िआइन पूछलन
कि हम भूखे मरल जाइत ही आउ तूँ खाली पानी गरम करइत हऽ  पाँड़े जी कहलन
कि कोठिया में 'सूढ़वा' लगल हे ओकरे मारे ला करइत ही  पड़िआइन केतनो मना
कयलका पर ऊ न मानलन आउ पानी खउला के कोठी में डाल देलन  पड़िआइन के इयार
उहँईं सीझ के मर गेलन  बाद में पड़िआइन के भी जान मार देलन आउ कोला में
गड़हरा खन के राते में दूनो के गाड़ देलन  बाद में पाड़ जी दूसर विआह करके
सुख से रहे लगलन [ कहताहर - उर्मिला कुमारी मो॰ - इटवाँ पो॰ - हसपुरा जिला - गया ]एगो
राजा हले  उनका सात गो बेटा आउ एगो बेटी हल  सातो भाई पढ़-लिख के तइयार
होके नोकरी करे जाय लगलन तो अप्पन बहिनी से कहलन कि तोरा कोई भउजाई दुःख
देतउ तो हमनी से सब बात कह दिहें  समझा के ऊ सब भाई परदेस चल गेलन 
अझोलवा बहिनी खाय ला माँगलक तो छोटकी भउजइया कहलक कि उह् अइसहीं खाय ला
देवउ  जो करिया कम्मल उज्जर करके आव तो मिलतउ न तो न मिलतउ  कम्मल लेके
अझोलवा बहिनी बगीचा में जाके रोवे लगल आउ कहे लगल कि सातो भइया गेलन
परदेस छवो भउजी कयलन वनवेस  ई रोआई सुन के बगइचा के सब चिरई उतर के कहलन
कि काहे ला रोइत हें अझोलवा बहिनी  ऊ कहलक कि भउजी करिया कम्मल के उज्जर
करे ला कहलन हे बिना सोडा-साबुन के  से सब चिरई कम्मल पर हग देलन आउ
कम्मल उज्जर हो गेल  अझोलवा बहिनी कम्मल लेके गेल आउ कहलक कि अब दऽ न खाय
ला ई का कम्मल उज्जर हो गेलवऽ  भउजइया कहलक कि अगे दुर्र  अइसहीं खाय
ला मिलतउ  जो बिन हँसुआ-चिलोही आउ बिना टांगी-गड़ाँसी के झुर्री तोड़ लाव
तो खाय ला मिलतउ  अझोलवा बहिनी फिनो बगीचा में जाके रोवे लगल - सातो
भइया गेलन परदेस छवो भउजी मोरा बड़ दुख देलन कउची से झुरिया तोड़ी हो राम
 ई सुन के सब चिरईं मार लोल मार लोल पेड़ से बड़ी मानी झुर्री गिरा देलन
 अझोलवा बहिनी झुर्री लेके घरे चल गेल आउ झुर्री देके कहलक कि अब दऽ खाय
ला   भउजइअन फिनो कहलन कि अगे दुर्र  अबहिये खाय ला देवउ  जो सौ मन
धान बिना ढेंकी-मूसर के कूट के लाव आउ एको चाउर घटतउ तो खाय ला न देवउ 
************* #### #### ************[ कहताहर - साधुशरण सिंह मो॰ - मखदूममाबाद जिला - गया ]दूगो बहादुर छत्री
हलन  दूनो चचा-भतीजा भी हलन  दूनो चचा-भतीजा एक दिन कुटुमतारे चललन  कुछ
दूर चलला पर थकान मालूम भेल तो चचा कहलन कि एगो कथा कहऽ  भतीजा कहलक कि
हमरा एको कथा न आवे  चचा जोर लगौलन कि कथा से रास्ता भी कटत आउ मन भी लगत
 भतीजवा के कथा तो आवऽ न हल बाकि चचवा के तंग कयला पर गोड़ से एगो जूता
निकाललक आउ तड़ातड़ जमा देलक  जूता खाके चचा बिगड़ल आउ ओकरा रगेदलक 
भतीजा भागल आउ कुछ दूर आगे निकल गेल  उहाँ कुछ नट डेरा गिरवले हल  नटवा
पूछलक कि रे बाबू तूँ कहाँसे आवइत हें आउ कहाँ जयवे  भतीजा बोलल कि लंका
से आवइत ही पलंका जायम  ऊ लंका के समाचार पूछलक तो जवाब देलक कि कह
सुनइअउ कि कर देखइअउ  नटवा कहलक कि करके देखाइए दे  तब भतिजवा कहलक कि
तोहनी अपन सब समान जमा कर  समान जमा करवा के ऊ सलाई बार देलक  हह-हह लहरे
लगल तो नटवा ओकरा खदेरलक  ऊ भाग चलल आउ कुछ दूर चल गेल कि एगो अहीरिन माठा
बेचे जाइत हल  देखलक तो अहीरिनियाँ कहकई कि एगो कथा कह जे खट्टा भी लगे
मीठा भी लगे आउ सवाद भी लगे साथे-साथ रस्ता भी कटे  त ऊ पीछे से एक
मुक्का ओकर टहरी पर मार देलक आउ टहरी के फूटे से माठा गिरे लगल  कपार से
माठा मुँह-ओठ आउ नीचे तक आ गेल  ************* #### #### कहताहर - रामप्यारे देवी मो॰ - तवकला जिला - गया ]एगो राजा हलन जे
संतान ला एक-एक करके छव गो सादी कयलन बाकि कोई लइका-फइका न भेल  अंत में
एगो आउ सादी कयलन  भागबस ओकरा से गरभ रह गेल  जब ई बात पहिलकी छवो रानी
जान गेलन तो ओहनी के सक भेल कि अब हमनी के इहाँ रहतब न हे  से छवो मिल के
ओकरा पर दोस मँढ़लन आउ राजा से कह के घर से निकलवा देलन  छोटकी रानी निकल
के भीख-उख माँगे लगलन आउ अप्पन जीवन पाले लगलन  एक दिन उनका एगो बेटा जलम
लेलक  ओकरा पोसे-पाले लगलन  अब ऊ जब जवान भेल तो काम-काज ला इधर-उधर जायल
चाहलन  ओकर माय कहलई कि पूब जइहँऽ पच्छिम जइहँऽ उत्तर जइहँऽ बाकि
दक्खिन मत जइहँऽ  बेटा ई बात सुन के एकर जानल चाहलक  माय पहिले तो न
बतावल चाहे बाकि अंत में कहलक कि दक्खिन में तोर बाप के राज हवऽ  उहाँ
राजा के छव गो रानी हमर सइतिन हथ  तोरा जान गेला पर जान से मुआ देथुन 
एतना सुन के लड़का न मानलक आउ दखिने तरफ निकलल  उहाँ जा के राजा किहाँ ऊ
काम करे ला रह गेल  कुछ दिन के बाद रनियन के मालूम हो गेल कि ई राजा के
छोटकी रानी के बेटा हे  राजा जान जयतन तो हमनी के निकाल के एकरे रख लेतन 
ई से ओहनी राजा के पास चुगली करके लड़कवा के बँधवा देलन  ढेर दिन होवे पर
ओकर मइया रोइत-रोइत खोजे निकलल ************* #### #### कहताहर - भोला महतो मो॰ - खरौना पो॰ - दाउदनगर जिला - गया ]एगो बाबा
जी हलन  ऊ बड़ी गरीब हलन  एक दिन बाबा जी सबेरे मैदान गेलन  इनरा पर
कुल्ली करे अयलन  इनरा में पानी भरे ला लोटा-डोरी डाललन तो लोटा उहँईं
पकड़ा गेल  ऊ इनरा में पहिलहीं से एगो बाघ एगो साँप आउ एगो सोनार गिरल हल
 ओखनी कहे लगलन कि हमरा निकाल दऽ  बाबा जी सोचलन कि बघवा के निकालम तो
खाइये जायत  सँपवा के निकालम तो काटिये लेत  बाकि सोनरा के निकाल देव तो
पुन्न होयत काहे कि ऊ अदमी हे  बाकि सोनरा के निकाले तो कइसे  बघवा
छोड़वे न करे  पंडी जी पहिले बघवा के निकाल देलन  ओकरा बाद सँपवा के
निकाललन तब फिनो सोनरा के निकाललन  बघवा बाबा जी के गोड़ पर गिर के कहलन
कि अपने हमरा गुरु ही  एक दिन हमरा हीं आईं  सँपवा भी उनका गुरु मानलक आउ
अपना हीं आवे ला बिनती कयलक  सोनरा भी अइसहीं कहलक  पंडी जी घरे आ गेलन
************* #### #### ************[ कहताहर - देवनन्दन सिंह मो॰ - चिलोरी पो॰ - मखदुमपुर जिला - गया ]एगो
बड़ी गरीब चमार हल  ऊ रोज जंगल से लकड़ी लावे आउ बेच-खोंच के कइसहूँ अप्पन
काम चलावे  से एक दिन जंगल में गेल तो ओकरा एगो बाघ से भेंट हो गेलई 
चमरा हल कुछ चलाँक से बघवा के देखते कहलक पाँव लागी बाघ मामू  बघवा
सोचलक कि बड़ी दिन पर एगो मानुख भी मिलल तो मामू-भगिना के नाता जोड़ लेलक 
अब तो एकरा खाय में पाप होयत  एतने में चमरा कहलक कि ए बाघ मामू  तूँ
जंगल में रहऽ हऽ से गोड़ में तोरा काँटा-कुस गड़ऽ होतवऽ  हमरा हीं अइहँऽ
से तोरा एगो जूता बना देवो  चमरा अप्पन घर बता देलक आउ कहलक कि हमर
पिछुतिये एगो झोड़ार हवऽ  तूँ ओकरे में आन के नुकायल रहिहँऽ  ई तरह चमरा
के ऊ दिन कइसहूँ जान बच गेल आउ घरे चल आयल ************* #### #### कहताहर -- कविता रानी मो॰-पो॰ - गया जिला - गया ]एगो सोनार आउ बढ़ही
में बड़ी दोस्ती हल  दूनो सगरो साथे रहऽ हलन  एक दफे उनखनी सोचलन कि कहीं
नोकरी करे जाय के चाहीं  ई सोच के दूनो इयार परदेश निकललन  कुछ दूर जा के
एगो गाँव में ठहर के दूनों इयार विचार कयलन कि कमा के पइसा एके जगुन रखे के
चाहीं  बढ़ही अप्पन काम करे लगल आउ सोनार सोना के बेपार करे लगल  ई तरह
दूनो बड़ी मानी पइसा बटोर लेलक  कुछ दिन के बाद दूनो इयार घरे चललन आउ
कहलन कि घरे चलके पइसा बाँटे के चाहीं  जब घरे अयलन तऽ पइसा बाँटे लगलन 
सोनरा कहलक कि हम दू हिस्सा लेववऽ तऽ बढ़ही कहलक कि हमरा आधे-आध करार हे 
एही में दूनो के झगड़ा होवे लगल  झगड़ा फरियावे राजा भीजुन गेलन  ओहनी
राजा से सब बेयान कहलन  तब राजा साहेब कहलन कि फैसला तुरत होयत  तोहनी
अपन-अपन काम देखावऽ  तब सोनार कहलक कि ए राजा साहब एगो बड़का गो तलाब
बनावऽ आउ हमरा छव भर सोना दऽ  तुरत पोखरा खना गेल आउ सोनार के सोना मिल
गेल  सोनार एगो बढ़िया मछड़ी बना देलक आउ ओकरा पोखरा में छोड़ देलक 
मछड़ी सउँसे तलाब के हिंड़ोर देलक  देखताहर खुस हो गेलन #### #### #### 0 #### #### #### #### #### #### /* #### #### #### #### #### #### #### #### #### #### #### #### #### #### #### 0 #### #### #### #### #### /* #### #### #### #### #### #### #### #### #### #### #### #### #### #### अपराध आउ दंड भाग
– १अध्याय – २रस्कोलनिकोव के भीड़ के आदत नयँ हलइ आउ जइसन कि पहिले बतावल
जा चुकले ह ऊ हर तरह के समाज से कतरा हलइ खास तौर पे एद्धिर कुछ अरसा से
 लेकिन अब ओकरा अचानक कुछ तो लोग के तरफ घींच रहले हल  ओकरा अंदर-अंदर
कुछ तो नाया हो रहले हल आउ एकरे साथ ओकरा लोग के साथ रहे के जरूरत महसूस
हो रहले हल  पूरे एक महिन्ना तक अपन अइसन तीव्र विषाद आउ निराशापूर्ण
बेचैनी से ऊ एतना थक चुकले हल कि चाहे एक्के मिनट खातिर ऊ दोसर दुनिया में
चैन के साँस लेवे ल चाह रहल हल चाहे ऊ दुनिया कइसनो रहे आउ चारो तरफ के
गंदगी के बावजूद ऊ खुशी से कलाली में अब ठहरल हलइ कलाली के मालिक दोसर
कमरा में हलइ लेकिन अकसर कहीं से सिड़हिया से निच्चे उतरके बड़का कमरा में आ
जा हलइ आउ बाकी कोय चीज से पहिले देखाय दे हलइ ओकर तड़क-भड़क वला कार पालिश
कइल आउ उपरका लाल रंग के मोड़ वला जुत्ता  ऊ लंबा कोट आउ बुरी तरह #### कार साटन #### वास्कट [१] पेन्हले हलइ बिन टाई के आउ पूरा
चेहरा मानूँ तेल से चुपड़ल जइसे लोहा के ताला पर  काउंटर पर एगो करीब
सोल्लह बरस के लड़का हलइ आउ ओकरा से छोट्टे एगो दोसर लड़का हलइ जे ऊ सब चीज
लाके दे हलइ जेकर माँग कइल जा हलइ  काउंटर पर कुछ कट्टल खीरा कार सुक्खल
डबल रोटी के कुछ टुकड़ा आउ मछली के छोट्टे-छोटे गुरिया - ई सब से बहुत खराब
दुर्गंध आ रहले हल  हुआँ अइसन घुटन हलइ कि बइठनो मोसकिल हलइ आउ सब कुछ
शराब के गंध से अइसन तर होल हलइ कि लगऽ हइ कि अइसन वातावरण में पाँचो मिनट
रहला से निसा चढ़ जाय कभी-कभी अइसन भेंट-मोलकात हो जा हइ हमन्हीं लगी
बिलकुल अनजानो लोग से जेकरा में हमन्हीं के पहिलहीं नजर में दिलचस्पी हो
जा हइ कइसूँ अचानक कोय शब्द मुँह से बोलहूँ के पहिले  रस्कोलनिकोव पर
ठीक अइसने असर डललकइ ऊ अदमी जे थोड़े दूर पर बइठल हलइ आउ देखे में रिटायर
सरकारी किरानी लग रहले हल  बाद में नौजवान के ई असर कइएक तुरी आद पड़लइ आउ
एकरा ऊ एगो पूर्वाभास के परिणाम भी मानऽ हलइ  ऊ एकटक ऊ किरानी तरफ देख
रहले हल स्पष्टतः ई कारण से कि ऊ खुद एकरा तरफ लगातार देख रहले हल आउ ई
बात साफ हलइ कि ओकरा बात शुरू करे के मन कर रहले हल  कलाली के मालिक के
साथ-साथ हुआँ उपस्थित बाकी लोग के ऊ किरानी अइसे देख रहले हल मानूँ ओकन्हीं
के साथ के आदी हो चुकल हो आउ उकता चुकल हो आउ एकरा अलावे हैसियत आउ
संस्कृति के दृष्टि से ओकन्हीं के अपना से नीच समझे के चलते ओकर मन में
ओकन्हीं के प्रति कुछ उपेक्षा के भाव हलइ जेकरा से ओकन्हीं साथ ओकरा कुछ
बात करना बेकार हलइ  ई अदमी के उमर पचास के उपरे हलइ मध्यम कद आउ मोटगर
काठी जगह-जगह सफेदी लेल बाल आउ सिर के बड़गर हिस्सा गंजा लगातार दारू पीये
के वजह से चेहरा फुल्लल पीयर आउ कुछ-कुछ हरियर होल आँख के पलक थोड़े
सुज्जल जेकर अंदर से ओकर पैना गुलाबी आँख अइसे चमकब करऽ हलइ मानूँ
छोटगर-छोटगर दरार से हुलक रहल होवे  लेकिन ओकरा में कुछ तो विचित्र बात
हलइ ओकर आँख में हर्षोन्मादो के चमक हलइ - शायद चिंतन आउ बुद्धि हलइ
लेकिन साथ-साथ मानूँ पागलपन के झलक भी हलइ  ऊ पुराना आउ बिलकुल
फट्टल-चिट्टल कार टेलकोट [२] पेन्हले हलइ सब्भे बोताम झड़ल  खाली एक बोताम
कइसूँ अभियो लगइले हलइ शायद ई सोचके कि शालीनता बरकरार रहे  नानकीन
(पीयरगर सूती कपड़ा) के वास्कट में से बाहर तरफ उभरल हलइ मनिश्का [३]
बिलकुल सिलवट पड़ल धब्बा लगल आउ छितराल ओकर चेहरा (अर्थात् दाढ़ी-मोंछ)
सफाचट कइल हलइ किरानी के शैली में लेकिन दाढ़ी बनइला कइएक दिन हो गेला से
ओकर घना नीला-भूरा रंग के दाढ़ी खुट्टी नियन लगऽ हलइ  आउ ओकर चाल-ढाल में
भी वस्तुतः कुछ तो पक्का सरकारी लगऽ हलइ  लेकिन ऊ बेचैन हलइ अपन बाल
बिखेर ले हलइ आउ कभी-कभी उदासी में अपन कोट के फट्टल-पुरान केहुनी के
धब्बेदार आउ चिपचिपा टेबुल पर रखके अपन सिर के दुनहूँ हाथ के सहारे टिका दे
हलइ  आखिर ऊ सीधे रस्कोलनिकोव तरफ देखलकइ आउ उँचगर आउ दृढ़ अवाज में कहलकइ
–आदरणीय महोदय की हम अपने के साथ विनम्र बातचीत करे के जुर्रत कर सकऽ
हिअइ  काहेकि चाहे अपने के बाहरी पहनावा उँचगर स्तर के नयँ होवे लेकिन
हमर अनुभव अपने में एगो पढ़ल-लिखल आउ शराब के बिन लत वला अदमी देखऽ हइ  हम
हमेशे शिक्षा के आदर के दृष्टि से देखलिए ह जब ई हार्दिक भावना से जुड़ल
रहे आउ एकर अलावे हम पद से उपाधिधारी सलाहकार (टिट्युलर काउंसेलर) हकिअइ
 मरमेलादोव - हमर उपनाम (सरनेम)  उपाधिधारी सलाहकार [४]  की हम ई जाने
के जुर्रत कर सकऽ हिअइ कि अपने कोय सरकारी नौकरी में रहलथिन ह जी नयँ
हम पढ़ऽ हिअइ  - नौजवान जवाब देलकइ वक्ता द्वारा भाषा के विशेष
आलंकारिक स्वर के व्यवहार से कुछ आश्चर्यचकित होके आउ एहो बात से कि ओकरा
से सीधे आँख में आँख डालके संबोधित कइल गेले हल  हाल में ऊ कइसहूँ लोग के
संगत #### के जे क्षणिक इच्छा अनुभव कर रहले हल ओकर बावजूद वास्तव
में ओकरा साथ पहिले तुरी बात के साथ सम्बोधित कइला पर ऊ तुरते अपन आदत के
मोताबिक ओहे अप्रिय आउ चिड़चिड़ाहट भरल अरुचि अनुभव कइलकइ जे ऊ कउनो ओइसनका
अजनबी के तरफ अनुभव करऽ हलइ जे ओकर व्यक्तित्व से कोय वास्ता रखे वला
चाहे खाली ओकर व्यक्तित्व के स्पर्श करे लगी चाहे वला होवऽ हलइ  मतलब
छात्र चाहे पूर्वछात्र  [५] किरानी उँचगर अवाज में बोललइ हमहूँ एहे
बात सोच रहलिए हल  अनुभव आदरणीय महोदय कइएक तुरी के अनुभव  आउ ऊ
आत्मप्रशंसा के रूप में एगो अँगुरी अपन निरार पर रखलकइ  अपने छात्र
रहलथिन ह चाहे कोय शैक्षणिक संस्था के विभाग से जुड़ल रहलथिन ह  लेकिन
इजाजत देथिन  - ऊ उठके खड़ी हो गेलइ थोड़े लड़खड़इलइ अपन जग आउ गिलास
उठइलकइ आउ नौजवान के पास आके बइठ गेलइ ओकरा से थोड़े तिरछे मुँहें  ऊ
दारू के निसा में धुत्त हलइ लेकिन ऊ धाराप्रवाह आउ निडर होके बोल रहले हल
खाली कभी-कभार ओकर बात के तार टूट जा हलइ आउ ओकरा अपन शब्द के खींचके बोले
पड़ऽ हलइ  ऊ रस्कोलनिकोव पर अइसन लोलुपता से टूट पड़लइ मानूँ पूरे महीने
केकरो से बात नयँ कइलके हल आदरणीय महोदय ऊ लगभग गंभीरतापूर्वक कहे
लगलइ गरीबी कोय दोष नयँ हइ ई बात सच हइ  लेकिन हम एहो जानऽ हिअइ कि
नशाखोरी कोय गुण नयँ हइ आउ एकरा में जादे सच्चाई हइ  लेकिन कंगाली
आदरणीय महोदय कंगाली तो दोष हइ जी  गरीबी में तो अपन जन्मजात भावना के
श्रेष्ठता बरकरार रक्खल जा सकऽ हइ लेकिन कंगाली में कभी नयँ आउ कोय नयँ
रख सकऽ हइ  कंगाली में तो खाली डंडे से नयँ खदेड़ देवल जा हइ बल्कि झरुआ
से मानव संगत से बाढ़के बाहर फेंक देल जा हइ ताकि जेतना जादे हो सके ओतना
अपमान होवे आउ ई सहियो हइ काहेकि कंगाली में हम खुद्दे पहिले खुद के
अपमान करे लगी तैयार हो जा हिअइ  आउ हिएँ से कलाली  आदरणीय महोदय अभी एक
महिन्ना पहिले श्रीमान लेबेज़ियातनिकोव हमर घरवली के पिटलका हल लेकिन हमर
घरवली ओइसन नयँ हइ जइसन हम  समझऽ हथिन न जी  हमरा अपने के एक बात पुच्छे
के इजाजत देथिन अइसीं खाली ई चाहे कौतूहलवश होवे - अपने कभी नेवा नद्दी पर
रात गुजरलथिन ह पोवार के नाय पर [६] नयँ कभी मौका नयँ मिलल
रस्कोलनिकोव उत्तर देलकइ  ई की होवऽ हइ ठीक हइ जी लेकिन हम तो हुएँ
से अइलिए ह आउ ई पचमा रात हइ जी ऊ गिलास भर लेलकइ पी गेलइ आउ सोचे
लगलइ  वास्तव में ओकर कपड़वन में आउ बलियो में कहीं-कहीं पोवार के कुछ
टुकड़ा चिपकल हलइ  लगऽ हलइ कि ऊ पाँच दिन तक अपन कपड़ा नयँ बदललके हल आउ न
नहइलके-धोलके हल  खास करके ओकर हथवा गंदा-संदा मोटगर लाल आउ नोहवन कार
हलइ लगऽ हलइ ओकर बातचीत में आम तौर पे दिलचस्पी तो लेल जा रहले हल
हलाँकि जोश के साथ नयँ  काउंटर पर काम करे वला लड़कन खिखिआय लगलइ  कलाली
के मालिक ई “मसखरा” के बात सुन्ने के खास इरादे से उपरौका कमरा से निच्चे आ
गेलइ आउ थोड़े स दूर में बइठ गेलइ जरी अलसाल ढंग से लेकिन गरिमा से
जम्हाय लेते  ई साफ मालूम पड़ऽ हलइ कि मरमेलादोव हियाँ पर बहुत पहिले से
जानल-बूझल हलइ  आउ आलंकारिक भाषा में बातचीत के प्रवृत्ति संभव हइ ओकरा
कलाली में अकसर तरह-तरह के अजनबी लोग से बातचीत करे के आदत के चलते हो गेले
हल  ई आदत बदलके कुछ पियक्कड़ में एगो जरूरत बन जा हइ खास करके ओइसनकन में
से ऊ सबन के जेकरा पर कड़ाई से नजर रक्खल जा हइ आउ जेकरा अँगुरी पर नचावल
जा हइ  ओहे से पियक्कड़ लोग के संगत में ओकन्हीं हमेशे मानूँ अपन तरफदारी
पावे के कोशिश करऽ हइ आउ संभव होवे त आदर भी ए जोकड़  मालिक उँचगर
अवाज में बोललइ आ तूँ काम काहे नयँ करऽ हकऽ काहे नयँ ड्यूटी पर जा हकऽ
अगर तोरा नौकरी लगल हको हम ड्यूटी पर काहे नयँ हकिअइ आदरणीय महोदय 
मरमेलादोव ई बात पकड़के आगे बोललइ खास करके रस्कोलनिकोव के संबोधित करते
मानूँ ओहे ओकरा सवाल कइलके हल काहे ड्यूटी पर नयँ हकिअइ  की वास्तव में
हमर दिल नयँ दुखऽ हइ ई बात से कि हम बेकार में केकरो सामने नाक रगड़ऽ हकिअइ
 जब श्रीमान लेबेज़ियातनिकोव एहे एक महिन्ना पहिले हमर घरवली के अपन हाथ से
पिटलका हल लेकिन हम पीके धुत्त पड़ल हलूँ त की हमरा दुख नयँ होल हल  माफ
करथिन नौजवान अपने के साथ कभी अइसन होले ह  हूँ  मतलब कि अपने करजा
पर पइसा लगी कोय उमीद नयँ रहलो पर केकरो से फरियाद कइलथिन ह हाँ होल ह
 लेकिन 'कोय उमीद नयँ रहलो पर' से तोहर की मतलब हको हर माने में 'कोय
उमीद नयँ रहलो पर' जी जब पहिले से मालूम रहे कि एकरा से कुछ मिल्ले वला
नयँ  जइसे समझ लेथिन कि अपने के पूरा यकीन हइ कि ई अदमी ई सबसे निम्मन
इरादा वला आउ सबसे उपयोगी नागरिक कउनो हालत में अपने के पइसा नयँ देवे
वला काहेकि हमरा पूछना हइ काहे लगी ऊ देतइ  काहेकि ओकरा पक्का मालूम हइ
कि ओकरा हम ई पइसा वापिस नयँ करबइ  की तरस खाके देतइ  लेकिन श्रीमान
लेबेज़ियातनिकोव जे नयकन-नयकन विचार के अनुसार चल्लऽ हका हाल में समझइलका
हल कि हमन्हीं के जमाना में तरस खाय पर विज्ञान भी निषेध कर देलके ह आउ
इंग्लैंड में तो अइसन होइयो रहले ह जाहाँ पर राजनीतिक मितव्ययिता
(कमखर्ची) हकइ  फेर काहे लगी हमरा पूछना हइ कि ऊ देता  आउ तइयो इका
पहिलहीं से जानतहूँ कि ऊ देवे वला नयँ रस्ता पर निकस पड़ऽ हथिन आउ
अइसनका में काहे लगी जाय के  रस्कोलनिकोव बात काटते पुछलकइ आउ अगर
दोसर कोय नयँ रहे जेकरा हीं जाल जा सकइ जाय के आउ कोय ठेकाना नयँ रहइ  ई
जरूरी हइ कि हरेक अदमी के पास कहीं जाय के कोय ठेकाना तो रहे के चाही 
काहेकि अइसन बखत आवऽ हइ जब अदमी के कहीं न कहीं जाहीं पड़ऽ हइ  जब हमर
एकलौती बेटी पहिले तुरी पीला पास [७] लेके बाहर गेलइ आउ तब हमहूँ गेलिअइ
 (काहेकि हमर बेटी पीला पास पर जीविका चलावऽ हइ जी ) ऊ बात के आउ
स्पष्ट करते बोललइ नौजवान के तरफ कुछ बेचैनी से देखते  कोय बात नयँ
आदरणीय महोदय कोय बात नयँ  तुरते ऊ जल्दी-जल्दी आउ बाहरी तौर पे
शांतिपूर्वक घोषणा कइलकइ जब काउंटर पर काम करे वला लड़कवन खुखुआय लगलइ आउ
खुद्दे मालिक मुस्कुराय लगलइ  कोय बात नयँ जी  हमरा ओकन्हीं के सिर
हिलइला से कोय उलझन नयँ होवऽ हइ काहेकि सब्भे के सब कुछ मालूम हो चुकले ह
आउ जे कुछ छिप्पल हइ ओहो खुलके सामने आ जइतइ [८] आउ ई सब हम तिरस्कार से
नयँ बल्कि विनम्रता से मानऽ हिअइ  अइसहीं सही  अइसहीं सही  ‘इका हकइ
अदमी ’ [९]  माफ करथिन नौजवान की अपने अइसन कर सकऽ हथिन  भलुक नयँ
हम अपन बात जादे जोरदार तरीका से आउ जादे साफ-साफ कहबइ : ‘अइसन कर सकऽ
हथिन’ नयँ बल्कि अपने में ‘अइसन करे के हिम्मत हकइ’ कि अभिए हमरा तरफ
देखके दावा के साथ कह सकऽ हथिन कि हम सूअर नयँ हकिअइ एकर जवाब में नौजवान
एक शब्द नयँ बोललइ जी खैर भाषण करेवला कमरा में खी-खी के अवाज दब जाय
के राह देखे के बाद एक तुरी फेर जमके आउ पहिले से जादे मर्यादा के साथ अपन
बात चालू रखलकइ  जी खैर हम सुअरे सही लेकिन ऊ मेम साहिबा  हमर सूरत
तो जानवर के हकइ लेकिन कतेरिना इवानोव्ना हमर घरवली - एगो पढ़ल-लिखल महिला
आउ जन्म से फ़ील्ड-अफसर के बेटी हकइ  मान लेलिअइ मान लेलिअइ हम लफंगा
हिअइ लेकिन ओकर दिल बहुत बड़ा हइ आउ बढ़ियाँ लालन-पोषण के कारण भावना से
भरल  तइयो  काश ऊ हमरा लगी कुछ दरद महसूस करते हल  आदरणीय महोदय
आदरणीय महोदय ई तो होहीं के चाही कि हरेक अदमी के पास कम से कम एगो अइसन
ठेकाना रहे जाहाँ लोग के दिल में ओकरा लगी दरद होवे  आ कतेरिना इवानोव्ना
हलाँकि दिल के बहुत बड़ी हइ लेकिन अन्यायी हइ  आउ हलाँकि हम खुद समझऽ
हकिअइ कि जब ऊ हमर झोंटा पकड़के तीरऽ हइ त ऊ अइसन आउ दोसर कारण से नयँ
बल्कि तरस खाके करऽ हइ (काहेकि हमरा दोहरावे में कोय शरम नयँ आवऽ हइ
नौजवान कि ऊ हमर झोंटा पकड़के तीरऽ हइ एक तुरी फेर लोग के खी-खी सुनके ऊ
विशेष मर्यादा के साथ एलान कइलकइ) लेकिन भगमान अगर ऊ खाली एक तुरी 
लेकिन नयँ  नयँ  ई सब कुछ बेकार हइ आउ बात कइला से कोय फयदा नयँ  बात
कइला से कोय फयदा नयँ   काहेकि एक तुरी नयँ कइएक तुरी हमर इच्छा के
अनुसार होल आउ कइएक तुरी हमरा पर तरस खाल गेल लेकिन  हमर किस्मते अइसन
हकइ आउ हम हकिअइ जन्मजात जानवर सही कहऽ हीं  मालिक जम्हाई लेते
टिप्पणी कइलकइ मरमेलादोव जोर से टेबुल पर मुक्का मालकइ हमर किस्मते अइसन
हकइ  जानऽ हथिन जानऽ हथिन महोदय कि हम ओकर लमका मोजा तक बेचके पी
गेलिअइ  ओकर बश्माक [१0] नयँ जी काहेकि ई कमोबेश ओतना बेजाय नयँ होते
हल बल्कि ओकर लमका मोजा ओकर लमका मोजा बेचके पी गेलिअइ जी  बकरा के
रोआँ के ओकर ओढ़नियो के बेचके पी गेलिअइ जे ओकरा पहिले तोहफा में मिलले हल
ओकर अप्पन हलइ हम्मर नयँ  आउ हमन्हीं एगो ठंढगर कोठरी में ठिठुरके रहऽ
हिअइ आउ ई ठंढी के समय में ओकरा सर्दी पकड़ लेलकइ आउ खोंखे लगले ह खूनो
निकसऽ हइ  हमन्हीं के तीन गो बुतरू हकइ आउ कतेरिना इवानोव्ना सुबह से रात
तक काम में लगल रहऽ हइ ऊ झाड़ू-बुहारू करऽ हइ कपड़ा धोवऽ हइ आउ बुतरुअन के
नहलावऽ-धोलावऽ हइ काहेकि ओकरा बचपने से सफाय के आदत रहले ह लेकिन ओकर
सीना कमजोर हइ आउ तपेदिक के डर लगल रहऽ हइ आउ ई सब हम अनुभव करऽ हिअइ  की
अपने के लगऽ हइ कि हम ई सब नयँ अनुभव करऽ हिअइ  आउ जेतने जादे हम पीयऽ
हकूँ ओतने जादे अनुभव करऽ हूँ  हम पीवो करऽ ही ई लगी कि पीए से हम
सहानुभूति आउ संवेदना खोजऽ ही  खुशी नयँ बल्कि खाली तकलीफ ढूँढ़ऽ ही 
पीयऽ ही काहेकि खास करके हम कष्ट झेले ल चाहऽ ही  आउ मानूँ विषाद में
टेबुल पर ऊ अपन सिर टिका देलकइ नौजवान ऊ फेर सिर उठाके बोलना चालू
कइलकइ अपने के चेहरा पर हमरा मानूँ कोय तकलीफ के झलक देखाय दे हइ 
जइसीं अपने अन्दर अइलथिन तइसीं हम ई पढ़ लेलिअइ आउ ओहे से तखनिएँ अपने के
संबोधित कइलिअइ  काहेकि अपन जिनगी के कहानी अपने सामने खोलके ई निठल्ला
लोग के सामने हम हँसी के पात्र बने लगी नयँ चाहऽ हिअइ जेकरा सब कुछ
पहिलहीं से मालूम हकइ बल्कि एगो अइसन अदमी के ढूँढ़े खातिर जेकरा में
सहानुभूति होवे आउ जे पढ़ल-लिखल होवे  त ई जान लेथिन कि हमर घरवली कुलीन
वर्ग के प्रान्तीय संस्था में शिक्षा ग्रहण कइल हकइ आउ संस्था छोड़ते बखत
गवर्नर आउ दोसर-दोसर हस्ती के सामने शाल-नृत्य [११] में भाग लेलके हल
जेकरा लगी ओकरा स्वर्ण पदक (मेडल) आउ प्रशस्ति-पत्र मिलले हल  मेडल 
खैर मेडल तो बेच देवल गेलइ  बहुत पहिलहीं  हूँ  प्रशस्ति-पत्र
अभी तक ओकर सन्दूक में पड़ल हकइ आउ बिलकुल हालहीं में ऊ मकान-मालकिन के
एकरा देखइलके हल  आउ हलाँकि मकान-मालकिन से ओकरा हमेशे खटपट बनल रहऽ हइ
लेकिन तइयो ऊ केकरो सामने तो गौरवान्वित महसूस करे लगी चाहऽ हलइ आउ अपन
पहिलौका खुशहाल दिन के बारे बतावे लगी चाहऽ हलइ  आउ हम ओकरा दोष नयँ दे
हिअइ दोष नयँ दे हिअइ काहेकि एहे बित्तल खुशी के दिन के आदे ओकरा पास रह
गेले ह बाकी सब कुछ तो खाक में मिल गेलइ  हाँ हाँ ऊ एगो उत्साही
अभिमानी आउ केकरो आगे सिर नयँ झुकावे वली महिला हकइ  ऊ फर्श के खुद्दे साफ
करऽ हइ आउ कार रोटी पर जीयऽ हइ लेकिन केकरो से अपमान सहन नयँ करे वली 
ओहे से श्रीमान लेबेज़ियातनिकोव के अपमानजनक व्यवहार के ऊ उपेक्षा नयँ कर
पइलकइ आउ जब एकरा खातिर श्रीमान लेबेज़ियातनिकोव ओकरा पिटलका त पिटाय से
तो ओतना नयँ लेकिन भावना पर ठेस पहुँचे के चलते ऊ खाट पकड़ लेलकइ  जब हम
ओकरा से बियाह कइलिए हल त ऊ एगो विधवा हलइ तीन गो बुतरू के माय तीनो एक
से एक छोटगर  ऊ अपन पहिला पति से प्रेम-विवाह कइलके हल जे पैदल सेना में
एगो अफसर हलइ आउ ओकरा साथे अपन बाप के घर से भाग गेले हल  ऊ अपन पति से
बहुत प्यार करऽ हलइ लेकिन ओकर पति के ताश (जूआ) खेले के लत पड़ गेलइ आउ
ओकरा कोर्ट जाय पड़लइ आउ ओकरे चलते मर गेलइ  अन्तिम बखत ऊ ओकरा मार-पीट
करे लगले हल आ ओहो ओकरा नयँ छोड़ऽ हलइ जेकरा बारे हमरा पक्का विश्वास हकइ
आउ दस्तावेज से मालूम पड़ऽ हइ लेकिन ऊ अभी तक ओकरा आद करऽ हइ त ओकर आँख में
लोर आ जा हइ आउ ओकरा हमरा सामने प्रस्तुत करके ताना मारऽ हइ आउ हमरा खुशी
होवऽ हइ हमरा खुशी होवऽ हइ काहेकि कल्पने में सही लेकिन ऊ ई तो देखऽ हइ
कि कभी ओकर जिनगी खुशहाल हलइ  आउ ओकर मौत के बाद ऊ दूर-दराज के एगो बीहड़
जिला में तीन गो छोटगर-छोटगर बुतरू के साथ रह गेलइ जाहाँ ऊ बखत हमहूँ
हलिअइ आउ ऊ अइसन घोर गरीबी में जिनगी गुजार रहले हल कि हम हर तरह के बहुत
सारा उतार-चढ़ाव देखला के बावजूद हम ओकर वर्णन करे के हालत में नयँ हकिअइ 
ओकर सब्भे रिश्तेदार ओकरा त्याग देलके हल  लेकिन ऊ अभिमानी हलइ बहुत जादे
अभिमानी  आउ ऊ बखत आदरणीय महोदय ऊ बखत हमहूँ विधुर हलिअइ आउ पहिली
घरवली से एगो चौदह साल के बेटी हलइ  हम ओकरा सामने बियाह के प्रस्ताव
रखलिअइ काहेकि हमरा से ओकर दयनीय हालत देखल नयँ पार लगऽ हल  अपने अंदाजा
लगा सकऽ हथिन के केतना हद तक के गरीबी से ऊ गुजर रहले हल कि अइसन पढ़ल-लिखल
एतना अच्छा लालन-पालन होल आउ नामी घराना के महिला हमरा से बियाह करे लगी
तैयार हो गेलइ  लेकिन बियाह तो कइलकइ  रोते-सिसकते आउ हाथ मलते ऊ हमरा से
बियाह तो कर लेलकइ  काहेकि आउ कहीं जाय के कोय ठेकाना नयँ हलइ  समझऽ
हथिन की अपने समझऽ हथिन आदरणीय महोदय कि कीऽ मतलब होवऽ हइ जब आउ कहीं
जाय के कोय ठेकाना नयँ होवऽ हइ  नयँ  ई अपने के अभी तक नयँ समझ में आवऽ
हइ  आउ पूरे एक बरस तक हम निष्ठा से आउ धर्म समझके अपन कर्तव्य के पूरा
कइलिअइ आउ एकरा हम बिलकुल नयँ छूलिअइ (आउ ऊ अँगुरिया से आधा श्तोफ़ [१२] के
बोतल के ठकठकइलकइ) काहेकि हम भावुक हकूँ  तइयो हम ओकरा खुश नयँ कर पइलूँ
आउ तब हमर नौकरियो छूट गेल आउ ओहो हमर कोय गलती के चलते नयँ बल्कि स्टाफ
के हेर-फेर के कारण आउ तब हम एकर स्पर्श कइलूँ   भटकते-उटकते आउ कइएक
मुसीबत झेलते हमन्हीं के आखिर ई शानदार आउ कइएक स्मारक से सज्जल-धज्जल
रजधानी में पहुँचल अब डेढ़ साल हो जइतइ  आउ हियों हमरा एगो नौकरी मिल गेल
 मिल्लल आउ फेर छूट गेल  समझऽ हथिन जी  अबरी अपन गलती के चलते नौकरी
खो देलूँ काहेकि हमर कमजोरी उभरके आ गेल हल  हमन्हीं अभी मकान-मालकिन
अमालिया फ्योदोरोव्ना लिप्पेवेख़ज़ेल के एक कोठरी के कोना [१३] में रहऽ
हिअइ आउ हमन्हीं कइसे रहऽ हिअइ आउ कइसे किराया चुकावऽ हिअइ ई हम नयँ जानऽ
ही  हमन्हीं के अलावे हुआँ आउ कइएक अदमी रहऽ हइ  पूरा शोर-गुल जी
बिलकुल अराजकता  हूँ  हाँ  आउ एहे बीच पहिलौकी घरवली से पैदा होल
हमर बिटिया बड़ हो गेलइ आउ बड़ होते खनी ओकरा अपन सतेली मइया से की कुछ सहे
पड़लइ ई सब के बारे हमरा चुप्पे रहना बेहतर हइ  काहेकि हलाँकि कतेरिना
इवानोव्ना दिल के उदार हइ लेकिन ऊ गरम मिजाज के आउ चिड़चिड़ा स्वभाव के हइ
आउ गोस्सा तो मानूँ ओकर नकिए पर चढ़ल रहऽ हइ गोस्सा से मानूँ चेहरा नोच
लेतइ  जी हाँ  ऊ सब आद कइला से कोय फयदा नयँ  जइसन कि अपने अंदाज लगा
सकऽ हथिन सोनिया के पढ़ाय-लिखाय नयँ हो पइलइ  हम कोय चार साल पहिले ओकरा
भूगोल आउ दुनिया के इतिहास पढ़ावे के कोशिश कइलिअइ लेकिन चूँकि हमरा खुद्दे
ई सब विषय के ज्ञान कम हलइ आउ ढंग के किताबो नयँ हलइ काहेकि जे कुछ किताब
हलइ  हूँ  आउ ओहो अभी नयँ रहलइ त लिक्खे-पढ़े के बाते समाप्त हो गेलइ
 हम सब फारस के बादशाह साइरस [१४] तक पहुँच के रुक गेलिअइ  बाद में ऊ
जवान हो चुकलइ त कुछ रोमांटिक पुस्तक पढ़लकइ आउ कुछ समय पहिले
लेबेज़ियातनिकोव के माध्यम से एक आउ किताब - ल्यूइस के #### [१५] अपने तो जी जानऽ होथिन ई किताब के बारे  - ऊ एकरा
बड़ी रुचि लेके एकरा पढ़ले हल आउ हमन्हीं के एकर कुछ हिस्सा जोर से पढ़के
सुनइवो कइलके हल - बस एतने हकइ ओकर कुल पढ़ाय  अब आदरणीय महोदय अपने के
अपन एगो निजी प्रश्न के साथ संबोधित कर रहलिए ह - अपने के विचार में की
एगो गरीब लेकिन ईमनदार लड़की अपन ईमनदारी के मेहनत से बहुत कमा सकऽ हइ  एक
दिन में पनरहो कोपेक महोदय नयँ कमा पइतइ ओहो बिना एक्को पल जिरइले अगर
ईमनदार हइ आउ कोय विशेष प्रतिभा (हुनर) नयँ हइ  एतने नयँ सिविल काउंसेलर
[१६] इवान इवानोविच क्लोपश्तोक - ई नाम शायद अपने सुनलथिन होत  - नयँ खाली
आधा दर्जन हालैंड शर्ट बनावे खातिर ओकरा अभी तक पइसा नयँ चुकइलका ह बल्कि
अपमान करके ओकरा भगाइयो देलका अपन गोड़ पटकते आउ गरिअइते ई बहाना बनाके कि
शर्ट के कालर नाप के मोताबिक नयँ हउ आउ टेढ़ा लगल हउ  आउ हियाँ पिलुअन
(छोट्टे-छोट्टे गो बुतरुअन) भुक्खल  आउ एन्ने कतेरिना इवानोव्ना अपन
हाथ ऐंठते कमरा में चक्कर लगा रहल ह आउ ओकर गाल तमतमाल जइसन कि अइसन
बेमारी में हमेशे हो जा हइ - हमरा हीं रहऽ हँ ऊ बोलऽ हइ हरामखोर कहीं
के खा हँ आउ पीयऽ हँ आउ गरम कमरा के मजा उठावऽ हँ  आ हियाँ खाय-पीये के
की रक्खल हइ जबकि पिलुअनो तीन-तीन दिन तक एक कोना रोटी तक नयँ देख पावऽ हइ
 ऊ बखत हम पड़ल हलिअइ  ओकरा से की होवऽ हइ  हम दारू के निसा में धुत्त
हलिअइ जी आउ सोनिया के बोलते सुन्नऽ हिअइ (ऊ जल्दी मुँह नयँ खोलऽ हइ आउ
ओकर गला के अवाज बहुत कोमल आउ मधुर हइ  सुन्नर बाल वली चेहरा हमेशे
पीयर-पीयर आउ दुब्बर)  बोलऽ हइ - की कतेरिना इवानोव्ना की वास्तव में
हमरा अइसन काम करे के चाही  आउ दार्या फ्रांत्सोव्ना जइसन बदचलन औरत
जेकरा पुलिस अच्छा से जानऽ हइ दु-तीन तुरी पहिलहूँ मकान-मालकिन से भेंट
कइलके हल  कतेरिना इवानोव्ना व्यंग्यपूर्वक उत्तर दे हइ त एकरा में हरजे
की हकउ  एकरा में बचा के रक्खे लगी कउची हकउ  कोय खजाना  लेकिन ओकरा
दोष नयँ देथिन दोष नयँ देथिन आदरणीय महोदय दोष नयँ देथिन  जे बखत ऊ ई
सब बात बोललइ ऊ अपन आपा में नयँ हलइ आउ चिंतित भावुक अवस्था में बेमारी
के हालत में आउ जब भुक्खल बुतरुअन कन्नब करऽ हलइ आउ ई सब ओकर मुँह से निकल
गेलइ खाली ओकरा अपमानित करे खातिर न कि कोय पक्का अर्थ में  काहेकि
कतेरिना इवानोव्ना के ई स्वभाव हइ आउ जइसीं बुतरुअन कन्ने लगऽ हइ चाहे
भुक्खल रहे के चलते काहे नयँ होवे ओइसीं ओकन्हीं के धुन्ने लगी चालू कर दे
हइ  आउ देखऽ हूँ कि एहे कोय छे बजे सोनेच्का (सोनिया) उठलइ बुर्नूस [१७]
पेन्हलकइ आउ घर से रवाना हो गेलइ आउ नो बजे वापिस आ गेलइ  अइलइ आउ सीधे
कतेरिना इवानोव्ना बिजुन चल गेलइ आउ ओकर सामने के टेबुल पर चुपचाप चानी के
तीस रूबल रख देलकइ  ओकर मुँह से एक्को वकार नयँ निकसलकइ ओकरा तरफ देखवो
तक नयँ कइलकइ ऊ खाली हमर बड़का द्रा-द-दाम शाल लेलकइ (हमन्हीं सब खातिर एगो
ओइसन शाल हइ - द्रा-द-दाम) आउ ओकरा से पूरा सिर आउ चेहरा ढँक लेलकइ आउ
बिछौना पर पड़ गेलइ चेहरा देवलिया तरफ करके आउ ओकर कन्हा आउ समुच्चे देह
कँप रहले हल  आउ हम पहिले जइसन ओइसीं पड़ल रहलिअइ जी  आउ ऊ बखत हम
देखलिअइ नौजवान हम देखलिअइ कि कइसे बाद में कतेरिना इवानोव्ना ओइसीं
बिना कुछ बोलले सोनेच्का (सोनिया) के बिछौनमा भिर गेलइ आउ पूरे साँझ तलुक
अपन टेहुना के बल ओकर गोड़वा तर रहलइ ओकर गोड़वा के चूमते रहलइ उट्ठे के
ओकरा मन नयँ करऽ हलइ आउ बाद में ओइसीं दुनहूँ साथे सुत गेलइ एक दोसरा से
लिपटल  दुनहूँ  दुनहूँ  जी हाँ  आउ हम  निसा में धुत्त पड़ल
रहलिअइ  मरमेलादोव अचानक चुप हो गेलइ मानूँ ऊ बोल नयँ पा रहले हल  फेर
अचानक फुरती-फुरती दारू ढरलकइ पी गेलइ आउ गड़गड़ाके अपन गला साफ कइलकइ ऊ
बखत से महोदय कुछ देर चुप रहला के बाद ऊ बात आगे बढ़इलकइ ऊ बखत से एक
अप्रिय घटना घट गेला से आउ कुछ बुरा चाहे वलन के कान भरे के चलते - जेकरा
में खास करके भाग लेलकइ दार्या फ्रांत्सोव्ना जेकर बहाना ई हलइ कि ओकरा
यथोचित आदर नयँ देल गेलइ - ऊ बखत से हमर बेटी सोफिया सेम्योनोव्ना के
लचारी में पीला पास [७] लेवे परलइ आउ अइसन हालत में ऊ हमन्हीं के साथ नयँ
रह पइलइ  काहेकि मकान-मालकिन अमालिया फ्योदोरोव्ना भी ई मामला में माने
लगी नयँ चाहऽ हलइ (जबकि ऊ खुद्दे दार्या फ्रांत्सोव्ना के बढ़ावा देलके हल)
आउ श्रीमान लेबेज़ियातनिकोव भी  हूँ  सोनिये के चलते तो ओकरा आउ
कतेरिना इवानोव्ना के बीच ई सब बखेड़ा होलइ  पहिले तो ऊ खुद सोनेच्का
(सोनिया) पर डोरा डाल रहले हल आउ अब अचानक ओकर दिमाग में रुतबा के खियाल
घुस गेलइ आउ बोललइ हुँह हम एतना पढ़ल-लिखल व्यक्ति होके की अइसनका के
साथ एक्के बिल्डिंग में रहम  आउ कतेरिना इवानोव्ना के ई बात नयँ बरदास
होलइ ऊ बीच में दखल देलकइ  त ई हलइ सारा खिस्सा  आउ सोनेच्का
(सोनिया) जब कभी हमरा हीं आवऽ हइ त अन्हेरा हो गेला के बाद आउ कतेरिना
इवानोव्ना के हौसला दे हइ आउ जे कुछ बन पड़ऽ हइ दे जा हइ  ऊ दर्जी
कापेरनाउमोव के घर में रहऽ हइ एगो कमरा किराया पर लेलके ह  कापेरनाउमोव
लांगड़ हकइ आउ बोले में हकला हइ ओकर लमगर परिवार में सब्भे कोय हकला हइ 
आउ ओकर घरोवली हकला हइ  सब कोय एक्के कमरा में रहते जा हइ लेकिन सोनिया
के कमरा खास अपना लगी हकइ जे आड़ लगाके बनावल गेले ह  ऊँ हाँ  लोग
बहुत गरीब आउ हकलाय वला  हाँ  जी ऊ बखत हम सुबहे उठलिअइ अपन
फट्टल-चिट्टल कपड़ा पेन्हलिअइ अपन हाथ असमान तरफ उपरे कइलिअइ आउ तत्रभवान्
(हिज़ एक्सेलेंसी) इवान अफ़ानास्येविच किहाँ रवाना हो गेलिअइ  तत्रभवान्
इवान अफ़ानास्येविच के तो जानऽ होथिन   नयँ  त अपने एगो भगमान नियन
अदमी के नयँ जानऽ हथिन  ऊ मोम हथिन  भगमान के चेहरा के सामने बिलकुल
मोम मोम के तरह पिघलियो जा हथिन  [१८]  हमर सब बात सुनके उनकर आँख
डबडबा गेलइ  मरमेलादोव ऊ बोलऽ हका तूँ एक तुरी हमर उमीद पर पानी फेर
चुकलँऽ हँ  हम तोरा एक तुरी आउ अपन जिमेवारी पर रख ले हिअउ  एहे शब्द
हलइ उनकर  आद रखिहँऽ ऊ बोलऽ हका आउ अब तूँ जा सकऽ हँ  हम उनकर गोड़
के धूरी के चूम लेलिअइ मने मन काहेकि वास्तव में ऊ अइसे करे के अनुमति
नयँ देथिन हल काहेकि ऊ राजनेता हथिन आउ आधुनिक राजनीतिक आउ प्रगतिशील
विचार के व्यक्ति हथिन  हम घर वापिस चल अइलिअइ आउ जइसीं हम बतइलिअइ कि
हमरा नौकरी पर फेर से रख लेल गेल ह आउ वेतन मिल्लत ओइसीं खुशी के नजारा
देखते बनऽ हलइ  मरमेलादोव फेर बहुत उत्तेजित होके रुक गेलइ  एहे बखत
सड़क पर से पियक्कड़ लोग के एगो पूरा दल घुसलइ जे सब पहिलहीं से पीयल हलइ
प्रवेशद्वार पर किराया पर लेल एगो बैरल-ऑर्गन के अवाज सुनाय पड़े लगलइ आउ
सात साल के एगो बुतरू के कर्कश अवाज जे रूसी कवि कोल्त्सोव के रचल गीत
छोटका गाँव [१९] गा रहले हल  शोर-गुल मच गेलइ  कलाली के मालिक आउ
नौकरवन नयकन ग्राहक के साथ फँस गेते गेलइ  मरमेलादोव अभी-अभी घुस्सल
आगन्तुक सब पर बिना कोय ध्यान देले अपन कहानी जारी रखलकइ  लग रहले हल कि ऊ
बहुत कमजोर हो चुकले हल लेकिन जेतने जादे पीयऽ हलइ ओतने जादे बातूनी होल
जा हलइ  हालहीं में नौकरी पावे में सफलता के अदगारी मानूँ ओकरा में एगो
नयका जान डाल देलके हल जे ओकर चेहरा पर के एक प्रकार के चमक से साफ पता चल
रहले हल  रस्कोलनिकोव ध्यान लगाके सुनते रहलइ  ई कोय पाँच सप्ताह पहिले
के बात हइ महोदय  हाँ  कतेरिना इवानोव्ना आउ सोनेच्का (सोनिया) के
जइसीं पता चललइ हे भगमान हमरा तो लगलइ कि हम स्वर्ग में पहुँच गेलूँ हँ 
पहिले अइसन होवऽ हलइ - जानवर नियन पड़ल रह खाली गाली सुन  आउ अब - दबे
पाँव चलते जा हइ बुतरुअन के चुप करावऽ हइ - सिम्योन ज़ख़ारिच दफ्तर में
काम करते-करते थक्कल हथिन अराम कर रहलथिन हँ श्श  हमरा काम पर जाय से
पहिले हमरा लगी कॉफ़ी बनाके देते जा हलइ क्रीम उबालके दे हलइ  हमरा लगी
कहीं से असली क्रीम लावे लगलइ सुन्नऽ हथिन  आउ काहाँ से ओकन्हीं हमरा लगी
ढंग के कपड़ा खातिर एगारह रूबल पचास कोपेक जुटइलकइ हमरा समझ में नयँ आवऽ
हके  बूट बेहतरीन सूती मनिश्का [३] वरदी - जी सब कुछ साढ़े एगारह रूबल
में एकदम से शानदार रूप में जुटइते गेलइ  पहिला दिन जब हम सुबह के दफ्तर
के काम से घर अइलूँ त देखऽ हूँ - कतेरिना इवानोव्ना दू-दू कोर्स के खाना
तैयार कइलक ह शोरबा (सूप) आउ मुरय के साथ निमक से परिरक्षित मांस #### #### #### [२0] जेकर हम अभी तक कल्पनो नयँ कइलूँ हल  ओकरा ढंग
के पोशाक तो नयँ हइ  मतलब बिलकुल नयँ जी लेकिन हियाँ तो ऊ पक्का अइसन
सज-सँवर गेलइ मानूँ कउनो पार्टी में जा रहल ह अइसन बात नयँ हइ कि
सज्जे-सँवरे के सरो-समान हलइ बल्कि बिना कुछ रहलो ओकरा सज्जे-सँवरे के कला
मालूम हइ - बाल अच्छा से झरलकइ साफ-सुथरा कालर लगइलकइ आस्तीन के सिरा पर
कफ लगइलकइ आउ बस बिलकुल विशेष व्यक्ति के रूप में बाहर निकसलइ पहिले से
जादे जवान आउ जादे खुबसूरत  सोनेच्का हमर प्यारी बच्ची खाली पइसा से मदत
करऽ हल आउ कहलक हल खुद अभी तो तोहरा पास अकसर आके मिलना अच्छा नयँ हाँ
अइसे अन्हेरा होला पर जबकि कोय देख नयँ सकइ  सुनऽ हथिन सुनऽ हथिन  खाना
खाय के बाद हम झपकी लेवे खातिर अइलूँ फेर की होलइ जानऽ हथिन  कतेरिना
इवानोव्ना से बरदास नयँ होलइ - एक्के सप्ताह पहिले मकान-मालकिन अमालिया
फ़्योदोरोव्ना के साथ कसके झगड़ा होले हल आउ तइयो ऊ एक कप कॉफ़ी पीये लगी
बोलइलकइ  दू घंटा ओकन्हीं बइठते गेलइ आउ आपस में खुसुर-फुसुर करते रहलइ 
ऊ बोललइ - सेम्योन ज़ख़ारिच के फेर नौकरी लग गेले ह आउ वेतन पावऽ हका आउ ऊ
तत्रभवान के पास खुद्दे गेला हल आउ तत्रभवान् खुद बाहर अइलथिन बाकी सब
कोय के इंतज़ार करे ल कहलथिन आउ सेम्योन ज़ख़ारिच के हाथ पकड़के सबके सामने
से होते ऊ अपन काम करे के कमरा में ले गेलथिन हल  सुनऽ हथिन सुनऽ हथिन 
हमरा बिलकुल ऊ बोलऽ हथिन सेम्योन ज़ख़ारिच तोहर पिछलउका सेवा के
देखते आउ ऊ नदानी के कमजोरी के झुकाव के बावजूद चूँकि तूँ अब वादा करऽ ह
आउ एकर अलावे चूँकि तोहरा बिना हमर काम ठीक से नयँ चल रहल ह (सुनऽ हथिन
सुनऽ हथिन ) ओहे से ऊ बोलऽ हथिन अब जे तूँ एगो शरीफ अदमी नियन वादा
कर रहलऽ ह ओकरा पर हम भरोसा करऽ हियो  मतलब कि ई सब कुछ हम अपने के
बतावऽ हिअइ ऊ अपने से सोचलके आउ गढ़लके हल आउ सिर्फ नदानी से नयँ सिर्फ
डींग हाँके लगी नयँ जी  जी नयँ ओकरा ई सब कुछ में विश्वास हइ ओकरा
कल्पना के दुनिया में सैर करे में मजा आवऽ हइ भगमान कसम जी  आउ एकरा लगी
हम ओकरा दोष नयँ दे हिअइ दोष नयँ दे हिअइ   एहे जब छे दिन पहिले हम
पहिला वेतन पूरा के पूरा लाके देलिअइ कुल तेइस रूबल चालीस कोपेक त हमरा ऊ
प्यार से प्यारे बच्चे  कहके हमरा पुकरलकइ - प्यारे बच्चे ऊ बोललइ
हम्मर प्यारे  आउ जब खाली हमन्हीं दुन्नु हुआँ हलिअइ जी समझलथिन न 
लेकिन हमरा में कइसन सुन्दरता हइ आउ हम कइसन पति हकिअइ ई तो अपने समझ सकऽ
हथिन न  लेकिन नयँ ऊ हमर गाल पर चुट्टी कटलकइ आउ बोललइ - केतना प्यारा
बच्चा  मरमेलादोव बात करते-करते रुक गेलइ मुस्काय लगी चहलकइ लेकिन
अचानक ओकर ठुड्डी फड़के लगलइ  लेकिन ऊ कउनो तरह से खुद के सम्हललकइ  ई
कलाली ऊ अदमी के खराब हालत पोवार के नाय पर पाँच रात गुजारना आउ आधा
लीटर दारू तइयो अपन बीवी आउ परिवार खातिर ई दरद भरल प्यार ओकर श्रोता के
हक्का-बक्का कर देलकइ  रस्कोलनिकोव बड़ी ध्यान से सुन रहले हल लेकिन
बेचैनी अनुभव करब करऽ हलइ  ओकरा ई बात के चिढ़ हो रहले हल कि हम कने से कने
हियाँ आ गेलूँ  आदरणीय महोदय आदरणीय महोदय  मरमेलादोव खुद के सम्हालके
उँचगर अवाज में बोललइ महोदय  अपने के शायद ई सब कुछ हँसी के बात लग सकऽ
हइ जइसन कि आउ दोसर सब लगी आउ हम अप्पन घरेलू जिनगी के ई छोट-मोट बात के
विस्तृत विवरण देके अपने के हम खाली परेशान कर रहलिए ह लेकिन हमरा लगी ई
हँस्सी के बात नयँ हकइ  काहेकि ई सब कुछ के हम अनुभव कर सकऽ हिअइ  आउ हमर
जिनगी के ऊ सब सुनहरा दिन आउ ऊ सब शाम के दौरान हम एहे उड़ान भरते सपना
बुनते रहऽ हलूँ कि कइसे हम सब चीज के बन्दोबस्त करम आउ बुतरुअन लगी
अच्छा-अच्छा कपड़ा लाम आउ अपन घरवली के अराम के मौका देम आउ अपन सगी बेटी
के बेइज्जती से उबारके परिवार के दिल में बसाम  आउ एहे तरह के ढेर सारा
बात  ई सब अनुमान लगावल जा सकऽ हइ महोदय  अच्छऽ त महोदय (मरमेलादोव
अचानक मानूँ चौंक पड़लइ अपन सिर उठइलकइ आउ अपन श्रोता के आँख में आँख डालके
देखे लगलइ) महोदय आ दोसरे दिन ई सब सपना के बाद (मतलब ठीक पाँच दिन
पहिले) साँझ के हम एगो चलाकी से तिकड़म भिड़ाके रात में चोर के जइसन
कतेरिना इवानोव्ना के सन्दूक के कुंजी उड़ा लेलिअइ आउ हमर लावल तनख्वाह में
से जे कुछ बचले हल कुल केतना हलइ हमरा अभी आद नयँ ऊ सब्भे हम निकास
लेलिअइ आउ इकी श्रीमान देखते जाथिन हमरा अपने सब्भे  हमरा घर छोड़ला आझ
पचमा दिन हो गेलइ आउ हुआँ हमरा सब खोज रहले होत आउ नौकरी तो हमर खतमे हइ
आउ हमर वरदी एजिप्ट पुल #### #### के पास के शराबखाना में पड़ल हइ
ओकरा बदले में हम ई कपड़ा लेलिए हल जे अभी पेन्हले हकिअइ  आउ एकरे साथ
सब कुछ समाप्त हो गेलइ मरमेलादोव मुक्का से अपन निरार पर प्रहार कइलकइ
दाँत पिसलकइ आँख बन कर लेलकइ आउ केहुनी के भार पर अपन सिर टिका देलकइ 
लेकिन कुछ पल के बाद ओकर चेहरा अचानक बदल गेलइ आउ कुछ बनावटी चलाकी आउ
देखावटी ढिठई के साथ एक नजर रस्कोलनिकोव पर डललकइ हँस पड़लइ आउ बोललइ - आझ
हम सोनिया के पास गेलिए हल अपन तलब [२१] मेटाबे खातिर कुछ पइसा माँगे लगी
 हि-हि-हि त की वास्तव में देलकउ  बाहर से अभी-अभी आवे वलन में से
कोय जोर से चिल्लाके बोललइ चिल्लइलइ आउ ठहाका मारके हँस पड़लइ ई आधा लीटर
के बोतल ओकरे पइसा से खरीदल हकइ मरमेलादोव खास करके रस्कोलनिकोव के
संबोधित करते बोललइ  “ऊ तीस कोपेक निकास के हमरा देलके हल अपन हाथ से
ओकरा पास जे कुछ हलइ से सब हम खुद देखलिए हल  ऊ कुछ नयँ बोललइ खाली
चुपचाप हमरा तरफ देखते रहलइ  ई तरह धरती पर नयँ बल्कि हुआँ  लोग के
बारे में दुखी होल जा हइ रोवल जा हइ लेकिन दोष नयँ देल जा हइ दोष नयँ
देल जा हइ  लेकिन एकरा से जादे तकलीफ होवऽ हइ जादे तकलीफ होवऽ हइ जब दोष
नयँ देल जा हइ   तीस कोपेक जी हाँ  हो सकऽ हइ कि ओकरे अभी एकर जरूरत
होतइ की  अपने की सोचऽ हथिन प्रिय महोदय  काहेकि ओकरा बड़ी बनाव-सिंगार
से रहे पड़ऽ हइ  आउ ई सब खास तरह के बनाव-सिंगार में पइसा लगऽ हइ समझऽ
हथिन  समझऽ हथिन  आउ हुआँ पाउडर-क्रीम भी तो खरदे के चाही ओकरा बेगैर तो
काम चल्ले वला नयँ जी कलफदार साया जुत्ती अइसन जादे फैशनदार कि कीचड़ वला
कोय गड्ढा पार करे परइ त ओकर पाँव देखाय देय  समझऽ हथिन श्रीमान ई
बनाव-सिंगार के की मतलब होवऽ हइ  आउ श्रीमान हम हकिअइ सगा बाप जे तीस
कोपेक ओकरा हीं से ले लेलिअइ अपन तलब मेटावे खातिर  आउ श्रीमान हम पीइयो
रहलिए ह  आउ श्रीमान पीवो कइलिए ह   त हमरा नियन पर केकरा तरस अइतइ 
अयँ  अपने के हमरा पर तरस आवऽ हइ श्रीमान कि नयँ  बोलथिन श्रीमान हाँ
कि नयँ  हि-हि-हि ”ऊ आउ दारू ढार लेते हल लेकिन अब आउ कुछ बचवे नयँ कइले
हल  बोतल खाली हो चुकले हल तोहरा पर काहे लगी कोय तरस खइतउ  कलाली के
मालिक चिल्लइलइ जे ओकन्हीं के पास फेर चल अइले हल ठहाका सुनाय पड़लइ आउ
गरियो  हँसी आउ गारी दुन्नु तरह के लोग के तरफ से आ रहले हल - सुन्ने वला
से आउ नहियों सुन्ने वला से जे खाली नौकरी से निकाल देल गेल ऊ किरानी के
देख रहले हल तरस खाय  काहे लगी हमरा पर लोग तरस खाय  अचानक मरमेलादोव
जोर से चिल्ला उठलइ उठते आउ अपन हाथ आगे तरफ फइलइते एक निश्चयात्मक
उत्साह में मानूँ ऊ अइसने टीका-टिप्पणी के प्रतीक्षा कर रहले हल  काहे
लगी तरस खाय ई तोर कहना हइ न  हाँ  हमरा पर तरस बिलकुल नयँ खाल जाय के
चाही  हमरा शूली पर चढ़ा देवल चाही क्रॉस पर शूली चढ़ा देल चाही लेकिन तरस
नयँ खाल जाय के चाही  लेकिन इंसाफ करने वाले हमरा शूली पर चढ़ा द हमरा
शूली पर चढ़ा द आउ शूली पर चढ़ाके हमरा पर तरस खा  आउ तब हम खुद शूली पर
चढ़े लगी तोरा भिर आ जइबो काहेकि हमरा खुशी नयँ चाही बल्कि तकलीफ आउ आँसू
  ए दारू बेचे वला की तूँ ई सोचऽ हीं कि ई तोर बोतल हमरा खुशी देलकइ 
तकलीफ तकलीफ खोज रहलिए हल हम एकरा तले तकलीफ आउ आँसू जेकर हम सवाद
लेलिअइ आउ खोजियो लेलिअइ आउ हमन्हीं पर तरस खइतइ ऊ जे सब पर तरस खइलके ह
सब कुछ समझलके ह खाली ओहे आउ ओहे इंसाफ करे वला हइ  ऊ दिन ऊ अइतइ आउ
पुछतइ - काहाँ हइ ऊ बेटी जे बदमाश आउ तपेदिक (टीबी) से ग्रस्त सतेली मइया
लगी अनजान छोटगर-छोटगर बुतरुअन खातिर अपन जिनगी कुर्बान कर देलकइ  काहाँ
हइ ऊ बेटी जे अपन मरणशील बेशरम पियक्कड़ बाप के दरिंदगी से बिना डरले ओकरा
पर तरस खइलकइ  आउ कहतइ - आ  हम तोरा एक तुरी माफ कर चुकलियो ह  तोरा
एक तुरी माफ कर देलियो ह  आउ अब तोर कइएक पाप के माफ कर देल जइतउ
काहेकि तूँ बहुत प्यार कइलँऽ हँ [२२]  आउ ऊ हमर सोनिया के माफ कर देतइ
हमरा मालूम हइ कि माफ कर देतइ  हम जब अभी ओकरा पास से होके अइलूँ त हम
दिल में अइसन अनुभव कर रहलूँ हल   आउ ऊ इंसाफ करतइ आउ माफ कर देतइ -
भला अदमी के आउ बदमाशो के जे बुद्धिमान हइ ओकरो आउ जे नदान हइ ओकरो  आउ
जब ऊ सबके निबटा देतइ त हमन्हीं से कहे लगतइ - अइते जा  ऊ कहतइ आउ
तोहन्हिंयों  अइते जा पियक्कड़ लोग अइते जा कमजोर सबन अइते जा सब बेशरम
लोग  आउ हमन्हीं सब्भे आगे जइबइ बिना कोय लाज-शरम के आउ सामने खड़ी हो
जइबइ  आउ ऊ कहतइ - तोहन्हीं सब सूअर हकऽ  जानवर के प्रतीक आउ ओकर साँचा
में ढलल लोग हकऽ  [२३] तइयो तोहन्हिंयों अइते जा  आउ बुद्धिमान लोग
बोलतइ समझदार लोग बोलतइ - हे भगमान  तूँ एकन्हीं सब के काहे लगी स्वागत
कर रहलऽ ह  आउ तब ऊ कहतइ - बुद्धिमान लोग हम ओकन्हीं के ई गुनी स्वागत
करब करऽ हिअइ समझदार लोग हम ओकन्हीं के ई गुनी स्वागत करब करऽ हिअइ कि
ओकन्हीं में से कउनो खुद के एकरा लगी लायक नयँ समझलकइ  आउ हमन्हीं तरफ
ऊ अपन हाथ बढ़इतइ आउ हमन्हीं ओकर गोड़ पर गिर पड़बइ  आउ रोवे लगबइ  आउ
सब कुछ समझ जइबइ  तब सब कुछ समझ में आ जइतइ   आउ सब कोय समझ जइतइ 
कतेरिना इवानोव्ना  ओहो समझ जइतइ  हे भगमान तोर राज्य आवे  [२४]आउ
ऊ बिलकुल थकके चूर आउ कमजोर होल केकरो तरफ बिना देखले मानूँ अपन आसपास के
वातावरण से बिलकुल बेखबर आउ गहरा सोच में बेंच पर बइठ गेलइ  ओकर शब्द के
असर होले हल कुछ पल खातिर खामोशी छाल रहलइ लेकिन जल्दीए पहिलउका हँसी आउ
गारी सुनाय देवे लगलइ -ई एक्कर सोच हकइ झूठ के पुल बन्हलकइ नौकरशाह
जे हइ वगैरह-वगैरह चलल जाय श्रीमान मरमेलादोव अचानक बोललइ अपन सिर
उठाके आउ रस्कोलनिकोव के संबोधित करते चलथिन हमरा साथ  कोज़ेल के घर
अहाता के अंदर वला  समय हो गेले ह  कतेरिना इवानोव्ना के पास  
रस्कोलनिकोव के बहुत पहिलहीं से उठके चल जाय के मन कर रहले हल आउ ओकर मदत
करे के विचार खुद्दे ओकर दिमाग में आ रहले हल  मरमेलादोव बोली के अपेक्षा
गोड़ से बहुत जादहीं कमजोर लगब करऽ हलइ आउ नौजवान के जोर से पकड़के सहारा
लेले हलइ  जाय के खाली दुइए-तीन सो कदम हलइ  जइसे जइसे घरवा नगीच आ रहले
हल ओइसे ओइसे ऊ पियक्कड़ के संकोच आउ भय जादे सता रहले हल अब हमरा
कतेरिना इवानोव्ना के डर नयँ हके चिंता में ऊ बड़बड़इलइ आउ ई बात के नयँ
कि ऊ हमर बाल नोचे लगत  बलिया के की चिंता   भाड़ में जाय बाल  ई हम
कह रहलूँ हँ  बल्कि ई बेहतर होत कि ऊ हमर बाल नोचे लगे हमरा ई बात के भय
नयँ हके  हम  हमरा भय लगऽ हके ओकर आँख से  हाँ  आँख  ओकर
गाल पर के लाल पित्ती से हमरा डर लगऽ हके  आउ - ओकर साँस से भय लगऽ हके
  कभी देखलऽ ह कि कइसे अइसन बेमारी से ग्रस्त लोग साँस ले हइ 
व्याकुल अवस्था में  बुतरुअन के कन्ना-रोहट से भी भय हके  काहेकि अगर
सोनिया ओकन्हीं के नयँ खिलइलके होत त  नयँ मालूम की होले होत  नयँ
मालूम  आ घुस्सा-मुक्का से नयँ डरऽ हूँ  ई जान लेथिन श्रीमान कि हमरा
ओइसन घुस्सा से नयँ खाली हमरा नयँ तकलीफ होवऽ हइ बल्कि हमरा एकरा से आनन्द
आवऽ हइ  काहेकि एकरा बगैर हमरा नयँ रहल जा हइ  ई आउ बेहतर हइ  ऊ मारे
हमरा एकरा से ओकर दिल के चैन मिलऽ हइ  ई बेहतर हइ  अउका घरवा हकइ 
कोज़ेल के घर  तालासाज जर्मन सेठ के  ले चलऽ अहाता पार करके ओकन्हीं
अन्दर घुसके चौठा मंजिल पर पहुँचते गेलइ  जइसे-जइसे उपरे चढ़ते गेलइ ज़ीना
(सीढ़ी) पर अन्हेरा बढ़ते गेलइ  लगभग एगारह बज गेले हल आउ हलाँकि
पितिरबुर्ग में ई समय वास्तव में रात तो होवऽ हइ नयँ [२५] लेकिन सबसे उपरे
सीढ़ी पर बहुत अन्हेरा हलइ  ज़ीना के अन्त में सबसे उपरे कारिख से भरल एगो
छोट्टे गो दरवाजा हलइ जे पूरा खुल्ला हलइ  जलके लगभग खतम होल एगो
मोमबत्ती से एगो बहुत गरीब-गुरबा के करीब दस डेग लम्बाई के कमरा में रोशनी
हो रहले हल  दरवजवे पर से पूरा कमरा देखाय देब करऽ हलइ  सब कुछ
एन्ने-ओन्ने फेंकल आउ अव्यवस्थित हलइ खास करके बुतरुअन के कइएक तरह के
फट्टल-चिट्टल कपड़ा सब  दूर वला सिरा पर भूड़े-भूड़ होल एगो बेडशीट फइलाके
लटकावल हलइ  ओकर पीछू में शायद बिछौना हलइ  ओहे कमरा में आउ कुछ नयँ
खाली दू गो कुरसी आउ मोमजामा मढ़ल आउ बहुत जादे भूड़े-भूड़ होल एगो सोफा हलइ
जेकर सामने भनसा-घर के देवदार के एगो पुरनका टेबुल हलइ जे न तो पेंट कइल
हलइ आउ न कोय कपड़ा-उपड़ा से ढँकल हलइ  टेबुल के किनारे पे लोहा के शमादान
में लगभग जल चुकल एगो मिरमिरइते मेदबत्ती #### #### चरबी के बन्नल
मोमबत्ती) जल रहले हल  लगऽ हलइ कि मरमेलादोव परिवार खातिर एगो पूरा कमरा
हलइ खाली एगो कमरा के हिस्सा नयँ लेकिन ओकर कमरा बाकी सब रहे वला लगी एगो
आवाजाही के रस्ता हलइ  एकर आगू में अमालिया लिप्पेवेख़ज़ेल के फ्लैट हलइ
जेकर कमरा चाहे काबुक सब के दरवाजा आधा खुल्लल हलइ  हुआँ से शोर-गुल आउ
चिल्लाहट के अवाज आ रहले हल  लोग ठहाका मार रहले हल  शायद अन्दर लोग ताश
खेलते जा रहले हल आउ चाह पी रहले हल  बीच-बीच में बिलकुल बेहूदा किसिम के
बात सुनाय देब करऽ हलइ  रस्कोलनिकोव कतेरिना इवानोव्ना के तुरते पछान
लेलकइ  ऊ बहुत जादे दुब्बर औरत हलइ - पतली काफी लम्बी आउ सुडौल तइयो
सुन्दर गहरा सुनहरा रंग के बाल आउ गाल पर साफ ऊभरल लाल धब्बा  ऊ अपन हाथ
के छाती पर दाबले अपन छोटका कमरा में आगू-पीछू चक्कर मार रहले हल ओकर ठोर
सुक्खल हलइ साँस में अनियमितता आउ हँफनी हलइ  ओकर आँख अइसे चमक रहले हल
जइसे बोखार चढ़ल में चमकऽ हइ लेकिन दृष्टि तीक्ष्ण आउ निर्निमेष हलइ आउ
लगभग जलके समाप्त होल मोमबत्ती के झिलमिला रहल रोशनी में तपेदिक से ग्रस्त
आउ व्याकुल ओकर चेहरा दर्दनाक आभास दे रहले हल  रस्कोलनिकोव के नजर में ऊ
कोय तीस साल के लगलइ आउ वास्तव में मरमेलादोव के साथ ओकर जोड़ी ठीक नयँ हलइ
 ओकन्हीं के प्रवेश करते न तो ऊ सुनलकइ आउ न देखलकइ लग रहले हल कि ऊ
विचारमग्न हलइ न कुछ सुन रहले हल न देख रहले हल  कमरा दमघोंटू हलइ
लेकिन ऊ खिड़की नयँ खोललके हल ज़ीना पर से दुर्गंध आब करऽ हलइ लेकिन ज़ीना
तरफ के दरवाजा बन नयँ हलइ अन्दर के कमरा से तमाकू के धुआँ के लहर आब करऽ
हलइ ऊ खोंखते रहलइ तइयो दरवाजा नयँ बन कइलकइ  सबसे छोट बुतरू करीब छे
बरस के लड़की अपन सिर के सोफा पर धरके आउ अपन देहिया के गठरी नियन बनाके
फर्श पर बइठल हालत में सुत्तल हलइ  ओकरा से कोय एक साल बड़ एगो लड़का कोना
में काँप रहले हल आउ कन्नब करऽ हलइ  शायद अभी-अभी ओकरा मार पड़ले हल  सबसे
बड़गर लड़की जे करीब नो साल के लमगर आउ सलाय के काँटी नियन पातर हलइ एगो
महीन आउ सगरो फट्टल-फुट्टल कमीज पेन्हले हलइ आउ ओकर खुल्लल कन्हा पर एगो
छोटकुन्ना पुराना द्रा-द-दाम बुर्नूस [१७] डालल हलइ जे शायद ओकरा लगी करीब
दू साल पहिले सीयल गेले हल काहेकि ऊ ओकर टेहुनमो तक नयँ पहुँच रहले हल  ऊ
अपन छोटका भाय बिजुन कोना में खड़ी हलइ आउ सलाय के काँटी नियन सुक्खल अपन
लमगर बाँह के ओकर गरदनिया में लपेटले हलइ  लगऽ हइ कि ओकरा ऊ शांत करे के
कोशिश कर रहले हल ओकरा कुछ कान में कह रहले हल लगातार ओकरा रोक रहले हल
ताकि ऊ फेन ठुनके नयँ लगे लेकिन साथे-साथ अपन बड़गर-बड़गर कार आँख से अपन
मइया तरफ देखब करऽ हलइ  ओकर अँखिया ओकर दुब्बर आउ सहमल चेहरा पर आउ बड़गर
लग रहले हल  मरमेलादोव कमरा में बिना घुसले दरवजवे पर अपन टेहुना के बल पर
स्थिर रहलइ आउ रस्कोलनिकोव के आगे ढकेल देलकइ  औरतिया एगो अजनबी के देखके
ठिठकके ओकरा सामने खड़ी हो गेलइ पल भर के बाद सँभलके मानूँ अचरज करे लगलइ -
ई काहे लगी अन्दर अइलइ  लेकिन शायद ऊ तुरते समझ गेलइ कि ओकरा दोसर कमरा
में जाय के होतइ काहेकि ओक्कर कोठरी तो अगला फ्लैट में जाय के रस्ता हलइ 
एतना समझके ओकरा पर बिना ध्यान देले ऊ बाहर वला दरवाजा तरफ गेलइ ताकि ओकरा
बन कर सकइ आउ अचानक चीख पड़लइ जब देखलकइ कि खास चौकठिये पर टेहुना के बल
ओकर मरद खड़ी हकइ  आह  ऊ उन्माद में चिल्लइलइ आ गेलइ  पापी  पिशाच 
 आउ पइसवा काहाँ हउ  तोर धोकड़िया में की हकउ  देखाव  आउ पोशाक तो ऊ
नयँ हकउ  तोर पोशकवा कन्ने हकउ  पइसवा काहाँ हकउ  बोल  आउ एतना
बोलके ओकर तलाशी लगी झपट पड़लइ  मरमेलादोव तुरते आत्मसमर्पण करके
नम्रतापूर्वक अपन हाथ बगल में पसार देलकइ ताकि ओकर जेभी के तलाशी में
असानी होबइ  पइसा के नाम पर एक्को कोपेक नयँ हलइ पइसवा काहाँ हउ  ऊ
चिल्ला उठलइ हे भगमान कहीं सबके पी तो नयँ गेलइ  सन्हूकवा में तो चानी
के बारह रूबल हलइ   - आउ अचानक गोस्सा में ऊ ओकर झोंटवा पकड़के कोठरिया
में घसीटे लगलइ  मरमेलादोव ओकरा घसीटे के काम असान कर देलकइ चुपचाप ओकर
पीछू अपन टेहुना के बल खुद रेंगके  आउ एकरा से हमरा खुशी होवऽ हइ  एकरा
से हमरा कोय दरद नयँ होवऽ हइ बल्कि प्र-स-न्न-ता मिल्लऽ हइ आ-द-र-णीय
म-हो-द-य ऊ चिल्लाके बोलते रहलइ जब ओकरा झोंटवा पकड़के हिलावल जा रहले
हल आउ एक तुरी तो ऊ फर्श पर अपन निररवो के पटक देलकइ  फर्श पर सुत्तल
बुतरू जग गेलइ आउ कन्ने लगलइ  कोनमा पर के लड़का के बरदास नयँ होलइ कँप्पे
आउ चिल्लाय लगलइ आउ बहुत डरल-सहमल अइसे झपटके अपन बहिनी से लिपट गेलइ
मानूँ ओकरा दौरा पड़ल होवे  बड़की लड़की तो पत्ता नियन कँप रहले हल पी गेलइ
 सब्भे सब्भे पी गेलइ  निराश होके बेचारी औरत चिल्लइलइ आउ पोशाक ओहे
नयँ हइ  आउ हियाँ सब भुखले हइ भुखले  (आउ हथवा ऐंठते ऊ बुतरुअन तरफ
इशारा कइलकइ)  लानत हके ई जिनगी पर  आउ तोहरा तोहरा शरम-उरम नयँ हको
 अचानक ऊ रस्कोलनिकोव पर टूट पड़लइ सीधे कलाली से  तूँ ओकरे साथ पीलँऽ
 तूहूँ ओकरे साथ पीलँऽ  निकस हियाँ से नौजवान बिना एको बकार निकासले
बाहर निकसे खातिर जल्दी कइलकइ  एतने में अन्दर वला दरवाजा पूरा खुल गेलइ
आउ ओकरा से कुछ लोग कौतूहल से हुलकके देखे लगलइ  मुँह में सिगरेट आउ पाइप
लगइले आउ सिर पर टोपी पेन्हले कुछ ढीठ लोग दरवजवा तक आ गेलइ  कुछ आकृति
देखाय देवे लगलइ सब्भे बोताम निकसल ड्रेसिंग गाउन में देह पर गरमी के दिन
वला शरमनाक हद तक नाम मात्र के पोशाक में आउ दोसर कुछ लोग हाथ में ताश के
साथ  ओकन्हीं के खास तौर पे मजा अइलइ जब मरमेलादोव के झोंटा पकड़के घसीटल
जा रहले हल आउ ऊ कह रहले हल कि एकरा में ओकरा खुशी होवऽ हइ  कमरा के
अन्दरो आवे लगते गेलइ अन्त में एगो अनिष्ट-सूचक चीख सुनाय देलकइ - ई खुद
अमालिया लिप्पेवेख़ज़ेल हलइ जे धक्का देके लोग के बीच से रस्ता बनइते अपन
ढंग से शांति बनावे खातिर आगू आ रहले हल आउ सोम्मा (सौवाँ) तुरी ऊ बेचारी
औरत के गारी के लबज में औडर देते ई बात से डरावे खातिर कि कल्हूँएँ फ्लैट
खाली कर दे  बाहर जाते-जाते रस्कोलनिकोव अपन धोकड़िया में हाथ डललकइ आउ
कलाली में रूबल के बदले ओकरा जे तामा के रेजकी मिलले हल ओकरा में से अभी
जे कुछ हाथ में अइलइ ऊ निकासके सबके आँख बचाके खिड़किया पर रख देलकइ  बाद
में जब ऊ ज़ीना पर पहुँच चुकले हल ओकर नीयत बदल गेलइ आउ ऊ वापस आवे के
इरादा करे लगलइ  हम ई कइसन बेवकूफी कर बइठलूँ ऊ सोचे लगलइ ओकन्हीं के
पास तो सोनिया हकइ आउ हमरा तो खुद्दे जरूरत हके  लेकिन ऊ ई सोचके कि अब
वापिस लेना संभव नयँ होत आउ अइसहूँ हम वापिस नयँ लेतूँ हल ऊ हाथ हवा में
लहरइलकइ आउ अपन फ्लैट तरफ रवाना हो गेलइ  सोनिया के तो क्रीम-पाउडर के भी
जरूरत हकइ रोड पर डेग बढ़इते ऊ आगे सोचलकइ आउ व्यंग्यपूर्वक हँसलइ ई
सज-धज में पइसा लगऽ हइ  हूँ  आ हो सकऽ हइ कि सोनेच्का (सोनिया) के पास
खुद्दे पइसा नयँ रहइ काहेकि एहो एगो जोखिम के काम हइ बेशकीमती शिकार
फाँसे में  सोना के धंधा  आउ हो सकऽ हइ कि हमर बिन पइसा के कल
ओकन्हीं सबके सींभ पर शंख बजवे परइ (अर्थात् लगभग भुखले रहे परइ)  शाबास
सोनिया  लेकिन कइसन सोना के खान खोद रखलक ह ओकन्हीं  आउ फयदो उठाब करऽ हइ
 हाँ बिलकुल ओकर फयदो उठाब करऽ हइ ओकन्हीं  आउ एकर आदतो पड़ गेले ह
ओकन्हीं के  रोलकइ-धोलकइ आउ अंगाऽ गेलइ  नीच मानव सब कुछ के आदी हो जा
हइ  ऊ विचार में खो गेलइ आउ अगर हमर सोच गलत होवे त  ऊ अचानक
स्वाभाविक रूप से चिल्ला पड़लइ अगर वास्तव में अदमी नीच नयँ होवे कोय भी
आम अदमी अर्थात् मानव जाति त एकर अर्थ निकसऽ हइ कि शेष सब कुछ -
अंधविश्वास खाली पैदा कइल भय आउ कहीं कोय रोक-टोक नयँ आउ अइसने होवहूँ
के चाही   #### 0 #### #### #### #### #### #### /* #### #### */ #### #### #### #### #### #### #### #### #### #### #### #### #### #### #### #### #### #### #### #### अगला[ कहताहर -- झपसी महतो ग्राम - खुटहन जिला - गया ]बहुत पहिले एगो अहीर
माय-बेटा हलक  बेटवा एक दिन मइया से पूछलक कि हम्मर सादी होयल हे कि नऽ 
मइया कहकई कि तोर सादी तो बाबू तबे गेलवऽ हे जब तूँ पेटे में हलऽ  तब
बेटवा कहलक कि हम ससुरारी जायम  मइया कहकई कि तऽ जा नऽ बाबू  रोसगदियो
कयले अइहँऽ  अहिरा ससुरारी चलल  जाइत-जाइत रात में ससुरारी पहुँचल  उहाँ
जब सरहजिया खिलावे लगल तो एगो ढिबरी बरइत देख के पूछलक कि ई कउची हवऽ 
सरहजिया मजाक करकई कि ई 'भगजोगनी' के बड़का गो बच्चा हे  खा-पी के जब सब
सूत गेलन तो ढिबरिया के बरइत देख के ऊ सोचलक कि एकरा लुका देई  चलइत खानी
घरे ले ले चलव  ई सोंच के ऊ फूस के घर के ओरी में ओकरा खोंस देलक  ढिबरी
खोंसते लगल आग  गाँव के सब लोग बुतावे दौड़लन  पानी-ऊनी छिंटाए लगल तो
अहिरा ओरिया निहुर के एन्ने-ओन्ने दउड़े  ई देख के सब पूछलन कि ई का करइत
हऽ बाबू  ऊ कहलक कि ओरी तर 'भगजोगनी के बच्चा' रखली हे  ओकरे खोजइत ही 
कहीं ओहू न जर जाय  तब सब कहलन कि बुझा [हे कि] एही सार अगिया लगा देलक
हे  आग बुतल एक-दू दिन ऊ ससुरारी में ठहरल फिन अप्पन अउरतिया के रोसगद्दी
करा के घरे चलल ************* #### #### ************[ कहताहर -- परशुराम सिंह मो० - तबकला जिला - गया ]कोई गाँव में एगो राजा
के एके गो बेटा हल  ओकर माय-बाप ओकरा सादी करके मर गेल  राजकुमार रानी के
साथ राज करे लगल  राजकुमार एगो कुम्हइन से परेम करऽ हल  ई से ओकर रोज रात
में घरे लौटे में कुबेर हो जा हल  रानी केतनो बोले-भूके बाकि ओकर आदत न
छूटल  संजोग से कुम्हरा एक दिन राजा के घर ही पकड़ लेलक आउ ठउरे जान मार
देलक  त ओकरा भारी डर हो गेल  ऊ लास पचावे ला एगो कोइरी के खेत में ले
गेल आउ लाठी के सहारे ओकरा खड़ा कर देलक  दू-चार गो भंटा तोड़ के ओकरा
फाँड़ा में रख देलक आउ दू-चार गो ओहिजा गिरा भी देलक  कोइरिया ओती घड़ी
खेते सूतल हल  उठल तो देखलक कि आज पकड़ा गेल  लाठी उठौलक आउ सहेट के एक
पटकन कनपटी में जमौलक तऽ ऊ गिर गेल  कोरिया भिरी जाके देखलक तो राजा साहेब
हलऽ  अब ओकर हवासे गुम हो गेल  ऊ छटपटाइत घरे गेल आउ मेहररुआ से ई सब हाल
कहलक  ऊ कहकई कि एतने में घबड़ा गेल  हम कहइत हिवऽ से करऽ  राजा के महल
के दुरा पर जा के ओकरे बोली में राजे के पुकारऽ आउ जे कहतवऽ से आन के कर
दिहँऽ  कोइरी ओही घड़ी उहाँ गेल आउ रानी के बोलौलक  रानी भीतर ही से कहलन
कि ढँकनी भर पानी में डूब के न मर जा  आज न खुलतवऽ किंबाड़ी  बस
कोइरिया तुरत कुम्हार ही से ढँकनी लवलक आउ ओकरा में पानी भर देलक  राजा के
लास के महल के दुरा पर लान के ढँकनी में नाक डुबा के पेटकुनिये पार देलक 
फिनो जा के अप्पन खेत में सूत गेल  बिहान भेल तो महल खुलल आउ रनियाँ के
रजवा पर नजर पड़ल तो जार-बेजार रोवे लगल - रजवा हो रजवा  जे कहली से कर
देलऽ हो रजवा [कहताहर -- प्रो॰ श्यामनन्दन शास्त्री सिमली शाहदरा पटना सिटी
(बिहार)]एगो बड़ी गरी किसान हल  ओकरा एगो बेटी हल जे ओकर सन्तान में सबसे
बड़ी आउ बेहद सुन्नर हल  बाकी तीन गो लड़को हल से तीनो अभी छोट-छोट बुतरुए
हलन  किसान के न तो खेद-बगाध हल आउ न रहे के बढ़िया मकाने हल  बस एगो
टूटल-फूटल घेरावाला झोपड़ा हल जेकर छप्पर ताड़ के सुखल पतर से छावल हल 
जब कभी तेज हवा बहऽ हल त छप्पर के तड़वा झनर-झनर बाजे लगऽ हल आउ ओकर उघरल
बड़ेरी के बेंट हाथी के बड़का दाँत नियन हरमेसा निकलल रहऽ हल #### #### ************[कहताहर -- संजू कुमारी मो॰-पो॰ - अकलबिगहा जिला - गया]एगो राजा हलन बाकि
उनका में राजा के कोई लूर-गुन न हले  ऊ दिन-रात हाय धन के फेरा में पड़ल
रहऽ हलन  परजा से मालगुजारी असूल करके खजाना भरले हलन  कभी-कभी दोसरे
कमजोर राजा पर चढ़ाई करके अन्न-धन-सोना लूट ले हलन  उनकर खजाना चाँदी-सोना
से भर गेल तइयो उनका सनतोख न भेल उनके राज में एगो चमार रहऽ हल  ऊ रोज दू
जोड़ा जूता बनावऽ हले  एक जोड़ा बेच के ओकरा जे कुछ मिले ओकरे से अपने आउ
परिवार के खरचा चलावऽ हले  ओकर जूता बड़ी बढ़ियाँ रहऽ हले  गरीब-गुरबा आउ
साधू-महात्मा के जूता न रहे तो ऊ चमरा भिर चल जाय आउ कभी-कभी ओकरा दूनो
जूता दान में देवे परे  से ऊ अप्पन परिवार साथे भुखले रह जा हल संयोग से
बूढ़ा हो गेला पर चमार आउ राजा एके तुरी मर गेलन  राजा के लेवे ला जमदूत
आयल आउ उनका काँटे-कुसे घसीट के ले जाय लगल आउ चमरा ला जमराज सिंहासन लेके
अयलन आउ कहलन कि तूँ एकरा पर बइठ के बैकुण्ठ में चलऽ  चमार कहलक कि हम्मर
राजा के भी हमरा साथे सिंहासन पर ले चलऽ  तब जमराज कहलन कि इहाँ
राजा-परजा नीच-ऊँच आउ जात-पात के कोई भेद न देखल जा हे  जे जइसन करऽ हे
ओकरा ओइसने फल मिलऽ हे  राजा के खजाना सोना से भरल हे तो ऊ सोना के
सिंहासन पर न जयतन  एने राजा के घसटाइत आउ चिल्लाइत देख के चमरा के बड़ा
मोह लगे  से ऊ जमराज से कहलक कि जब तक राजा सिंहासन पर हमरे साथे बैकुण्ठ
न जयतन तब तक हमहुँ न जायब  तब जमराज कहलन कि इहाँ अदमी धन से बैकुण्ठ न
जा हे  तोरा राजा के अपना साथ ले हीं चले ला हवऽ तब अप्पन कमाई के
पुण्य-फल आधा उनका दे दऽ  चमरा कहलक कि हम्मर तो ई कामे हे  तुरत
चित्रगुप्त बोलावल गेलन आउ चमरा के आधा कमाई राजा के खाता में लिख देवल गेल
 फिन राजा आउ चमार दूनो एके सिंहासन पर चढ़के वैकुण्ठ चल गेलन  ठीके न
कहल गेल हे कि करनी भल न होवे त सोना सब माटी हे [कहताहर -- संजू अकलवीछ मो॰-पो॰ - बेला जिला - गया]एगो बड़ा गरीब पंडी जी
हलन  दिन माँगथ तो सवा सेर आउ रात माँगथ त सवे सेर  एक दिन उनकर अउरत
कहकथिन कि हमनी जवान ही त माँगइत-खाइत ही  बुढ़ारी में के खिआवत  से एक
दिन पंडी जी माँग के अयलन आउ पड़िआइन सात गो लिट्टी बना देलथिन  पंडी जी
सातो लिट्टी लेके परदेस चललन  जायते-जायते उनका पिआस लगल  एगो इन्दरा पर
नेहयलन आउ खाय ला लिट्टी के पोटरी खोललन  लिट्टी देख के कहे लगलन कि एगो
खाईं कि दू गो खाईं कि सातो खा जाईं  तब ओहिजा के पेड़ पर से एगो भूत
उतरलक आउ पंडी जी के एगो बकरी देलक  फिन कहलक कि एकरा ले जाके लीप-पोत के
कहिहें कि हग बकरी हग  रस्ता में बकरी लेले लौटइत खानी पंडी जी एगो हित ही
ठहर गेलन  पंडी जी खा-पी के सूतइत खानी हित से कहलन कि हम्मर बकरी से
माँगिहँऽ-उँगिहँऽ न  उनकर हितवन बकरिया के करमात जानऽ हलन  से रात में
सवा बित्ता लीप के बकरिया से रोपेया हगवयलन हितराम के ओइसने एगो बकरी हल 
से ऊ बकरिया के बदल देलन  पंडी जी बदलल बकरी लेके घरे अयलन  मेहरारू से
सवा बित्ता लीपे कहलन ओकरा बाद बकरिया के हगे कहलन  बकरिया रोपेया हगवे न
करे खाली भेड़ारी हगे  मेहररुआ खूब गारी देलक कि खाली बकरी लेके आयल हे 
पंडी जी सात गो लिट्टी लेके ओही इन्दरा पर गेलन आउ ओइसहीं कहलन  फिनो
भुतवा उतरल आउ बोलल कि का हवऽ पंडी जी  तब पंडी जी कहलन कि हम्मर हित
बकरिया बदल लेलक हे  भुतवा अबरी उनका सोंटा आउ रस्सी देलक  पंडी जी सोंटा
लेके घरे चललन आउ रस्ता में हितवा ही फिर ठहरलन आउ ओकरा रसिया रखे ला दे
देलन  रात खानी पड़िआइन कहलन कि ए सोंटा तनी हम्मर देह सोंट दे  सोंटा
पड़िआइन के रस्सी से बान्ह के ओकर देह जमके सोंटे लगल  पड़िआइन चिल्लाये
लगलन कि हमरा बचावऽ न तो हम्मर जान गेलवऽ  ऊ घिघिआय लगलन कि हम तोर बकरी
दे देइत हिवऽ  तब पंडी जी सोंटा-रस्सी के छोड़ देवे ला कहलन  सोंटा-रस्सी
पंडी जी भिर आ गेल  बकरी भी पंडी जी ले लेलन  असल बकरी लेके पंडी जी घरे
अयलन मेहरारू के लीपे-पोते ला कहलन आउ ओहिजा बकरी से कहलन कि हग  बकरी
खूब रोपेया-पइसा हगलक  पंडी जी मालो-माल हो गेलन आउ नीमन से रहे लगलन [ कहताहर - यशोमति देवी मो॰-पो॰ - बेलागंज जिला - गया]एगो पंडी जी हलन 
ऊ एगो बानर पोसले हलन  पंडी जी गाँव में भीख माँग के खा-कमा हलन  ओकरा से
उनका पेट न भरऽ हल  पंडिताइन जी एक दिन कहलन कि तोरा इहाँ पेट न भरतवऽ से
कहउँ सहर में जाके कमा इया माँगऽ गन तऽ पेट भरतवऽ  से पंडी जी बाहर जाय ला
तइयार हो गेलन  पड़िआइन राते में दूगो रोटी पका देलन  अन्हारे रोटी लेके
बाबा जी चललन तो साथे बनरो चलल  बाबा जी ओकरा रोकलन कि तूँ मत जो भूख
लगतउ तो का करबे  ऊ कहलक कि चलऽ तूँ जे खयबऽ से हम खायब  बनरा साथे चलल
 कुछ दूर गेल तो बनरा कहलक कि भूख लगल हे  बाबा जी कहलन कि तखनिये न
कहलिअउ हल कि खयबें का  बनरा के रोटी के एक टुकड़ा दे देलन एक टुकड़ी
घोड़वा के देलन आउ एक टुकड़ी अपने खा के पानी पी लेलन आउ फिनों घोड़ा पर
बइठ के चललन  बनरा भी पीछे-पीछे चलल ********* #### #### कहताहर - सुरेश कुमार ग्राम - देवरा जिला - नवादा]एगो हलै अंधरा औ एक
ठो लँगड़ा  ऊ दुनू एक दिन सोचलकै कि हमनी बैठल की करऽ ही से चल कमाय ला 
तऽ ऊ दुनू एक ठो ढोल लैलकै औ' ओता से चललै  चलते-चलते हो गेले अन्धार 
अन्हरा पूछलकै कि अरे लँगड़ा केतना दिन हे रे  तो लँगड़ा कहलकै कि साँझ
हो गेलो  तो अन्धरा कहलकै अबकी फिर से देखीं तो एक ठो बाघ के माँद हौ 
तो लंगड़ा कहलकै कि हाँ एक ठो बाघ के मान्द हौ  तो ओकरा में ऊ दुनू बैठ
रहलकै औ दुनू ढोल बजावे लगलै तो बाघ सुनलकै कि अरे हमर मँदिया में ढोल
बजवऽ हे तो बाघ ओता अयलै औ' ऊ दुनू से पूछलकै कि तू कौन हीं  तो अन्धरा
पूछलकै कि तूँ कौन हीं  तो बाघ कहलकै कि हम सेर ही  तो अन्धरा कहलकै कि
हम सवा सेर ही  एतना जे सुनलकै बाघ से ओहिजा से भागे लगलै  सियरा बाघ के
भागते देखलकै तो ऊ ओकरा से पूछलकै कि कहाँ भागल जा हीं बाघ मामू  तो बघवा
कहलकै कि हम्मर घर में सवा सेर अयलो हे  तो सियरा कहलकै कि ऊ सवा सेर न हो
 ऊ दुनू अन्धरा-लंगड़ा हो  फिनू कहलकै कि चलहीं तो देख लिअउ  बाघ कहलकै
ऐसे हम नै जयबो से दुनू गोड़ बान्ह ले  गोड़ बान्ह के ऊ दुनू चललै तो
अन्धरा पूछलकै लंगड़ा से कि रे लंगड़ा बाघ की करऽ हौ  लंगड़ा कहलकै कि
बाघ अबरी सियरा के साथे आवऽ हकौ  तो अन्धरा कहलकै के आवे देहीं  जब बाघ
ओता अयलै तो अन्धरा कहलकै कि सियरा के छोड़ के बाघ के पकड़ऽ  एतना जे
सुनलकै से बाघ भागे लगलै  भागते-भागते सियरा मर गेलै तो बाघ ओकरा खोल के
भाग गेलै भागते-भागते ऊ बघवा एगो पहाड़ पर पहुँचलै  उहाँ सब बघवा पंचायत
कत रहले हल  जाके कहलकै - भयवन हम्मर घर में सवा सेर अयलो हे  तो बघवन
कहलकै कि चलहीं तो  सबे उहाँ गेलै तो अन्धरा लंगड़ा से पूछलकै कि बघवा की
करऽ हीं रे  लंगड़ा कहलकै कि हाँ अबरी एक सौ बाघ आ रहलौ हे  अन्धरा
पूछलकै - देखी तो एक ठो ताड़ के पेड़ हौ  लंगड़ा कहलकै कि हाँ एक ठो ताड़
के पेड़ हौ  ओकरा पर दुनू चढ़ गेलै  जब सब बाघ अयलै तो देखलकै कि ऊ दुनू
नै हे  तऽ एक ठो बाघ कहलकै कि ऊ की ताड़ा पर हौ  ताड़ा पर सब बाघ चढ़े
लगलै आउ ऊ दुनू के पकड़े में एक हाथ बाकी हलै तो अन्धरा कहलकै कि सब बाघ के
छोड़के निचलके बाघ के पकड़  एतना जे निचलका बाघ सुनलकै तऽ निकल के भाग
गेलै  फिनो तो ऊपर से सब बाघ गिर गेलै आउ मर गेलै  तब अन्धरा-लंगड़ा उतर
के ओकर मंदिया से सब सोना-चानी लेके दुनू घरे चल अयलै [ कहताहर - जवाहर प्रसाद सिंह ग्राम-पो॰ - बेलखरा जिला - जहानाबाद]एगो
राजा हलन  उनका सात गो रानी हलन बाकि कोई रानी से उनका एको बाल-बच्चा न हल
 एक दिन राजा अप्पन फुलवाड़ी दने मैदान गेलन आउ घूमल आवइत हलन तो एगो
कहारिन के मुँह से सुनलन कि आज बँझवा पर नजर परल हे खाय ला मिलऽ हे कि तो
नऽ  राजा कहलन कि हम अइसन हो गेली हे कि कहारिन भी कहऽ हे कि हमरा देखे से
खा ही ला न मिलत  ऊ मर-मैदान होके घरे अयलन आउ सब बात रानी से कहलन  ओही
दिन एगो फकीर भीख माँगे आयल  राजा अप्पन आरतबस फकीर से कहलन कि हमरा बंस न
हे महराज तू कुछ उपाय बतावऽ कि हमरा बंस चले  फकीर तीन बार राजा से
पूछलन कि हम जे कहबवऽ से तू करबऽ नऽ  राजा तीनो बार हाँ - हाँ करइत गेलन
 तब फकीर कहलक कि ए राजा तू अप्पन बगीचा में जा आउ सात आम के घउद खोजऽ 
मिल जाय तो ओकरा बायाँ हाथ से तोड़े ला मारऽ आउ दहिना हाथ से लोक लऽ  ओकरा
आन के सातो रानी के एकह गो आम खिया दऽ  तोर मनसा पूरा होतवऽ  राजा
ओइसहीं कैलन आउ आम लाके सातो रानी के बाँट देलन  छवो रानी तो खा गेलन बाकि
छोटकी रानी के आम देवताघर के कोठी पर रख देल गेल  से ऊ आम नेउर खा गेल 
ओकर आँठी ओहिजे रह गेल  जब छोटकी रानी खाय-पानी बना के अप्पन आम खोजे लगलन
तो ओकरा आँठी मिलल  ऊ अँठिये के धो-धा के खा गेलन  नौ महीना के बाद छवो
रानी के एकह गो बेटा जलम लेलक आउ छोटकी रानी एगो नेउर के जलम देलक  ऊ
अप्पन किस्मत के दोस देलक आउ नेउरिये के बड़ी परेम से पाले-पोसे लगल
********* #### #### **********[ कहताहर - रामप्रीत चौधरी पो॰ - बेलागंज जिला - गया]एगो बनजारा हल  ऊ
दूर-दूर तक के व्यापार करऽ हल  कुछ दिना के बाद ओकर सब व्यापार के माल
बाहरे डूब गेल  घरे ऊ दुखी होके लौटल  ऊ एकदम गरीब हो गेल आउ लकड़ी लाके
बेचे-खाय लगल  एक दिन ओकरा ही एगो हित ही से नेवता आ गेल  सोचलक कि कल्हे
के बदल आझे लकड़ी लाके धर दीहीं  जंगल में जाके लकड़ी तोड़े लगल  पेड़ पर
एगो खोता देखलक जेकरा में दूगो लाल-लाल अंडा देखलक  ओकरा ऊ ले लेलक 
लकड़ी भी लेके घरे चल आयल  ऊ दूनो अंडा अप्पन दूनो लड़कन के देलक आउ नेवता
पर चल गेल  दूनो भाई अंडा से खेलइत हलन  ऊ अंडा केतनो पटकला पर न फूटे 
दूनो भाई सोचलक कि अंडा रहइत तो फूट जाइत हल से ऊ एगो सेठ भीर गेल  सेठ
भीर जाके अंडा देखैलक तो सेठजी कहलन कि हम एकरा दस हजार रुपेया देबवऽ 
दूनो भाई अंडा लेके उहाँ से चल देलक आउ सोचलक कि ई अंडा न हे कोई दामी
पत्थर हे  से आउ दरब मिलत  दोसर सेठ भीर ओहनी गेलन आउ ओकरा देखौलन  सेठ
देख के बीस हजार देवे ला कहलक  तेसर सेठ भीर जाके ओहनी अंडा देखौलन सेठ
ओकरा चालीस हजार देवे ला तैयार भेलन तो लड़कवन दे देलन आउ सेठजी ओहनी के सब
रोपेया दे देलन  ओकर बाप अयलन तो रुपेया देखलन आउ कहाँ से एतना रुपेया आयल
से पूछलन तो लइकन सब हाल कह सुनौलन  बनजारा कहलक कि जेकर अंडा में एतना
गुन हे तो ओकर चिरई में केतना गुन होयत  से ऊ ओही खोता भीर गेल जहाँ से
अंडा लौलक हल आउ चिरई के घर ले औलक  आन के पिंजड़ा में धर देलक  बनजारा
रोपेया लेके फिना व्यापार करे चल देलक ********* #### #### कहताहर - रामप्यारे सिंह ग्राम - बेलखरा जिला - जहानाबाद]एगो बाबा जी
हलन  ऊ बड़ा गरीब हलन  उनकर मेहरारू कहलन कि जा कहीं दूसर जगुन कमा-खा गन
 बाबा जी राह के कलेवा ला ला कुछ माँगलन तो जव के सतुआ पंडिताइन बाँध देलन
 बाबा जी लेके चललन  जाइत-जाइत एगो पक्का के कुआँ मिलल उहाँ बाबा जी
नेहा के खा लेलन  खाके आगे चललन तो जाइत-जाइत बीच ढाब में साँझ हो गेल 
अब रात में जाय कहाँ से ओहिजे एगो पीपर के पेड़ पर चढ़ गेलन  ऊ पिपरा पर
सात गो राकस रहऽ हलन जे कनहूँ घूमे गेलन हल  ऊ सब भी साँझ खनी पहुँच गेलन
 देखलन कि हम्मर घर में के तो एगो आउ आयल हे  ओकरा से रकसवन पूछलक कि तूँ
कउन हे  बाबा जी पूछलन कि तू कउन हे  तब ओहनियों बोलल कि हमनी राकस ही 
तब बाबा जी कहलन कि हम राकस के भाई भोकस ही  रकसवन पूछलक कि तोर दाँत कइसन
हऊ  रकसवन नीचे हल से बाबा जी ऊपरे से लोटा गिरा देलन आउ कहलन कि देख दाँत
 लोटा गिरल से एगो राकस के मुँहे पर लगल  बाबा जी ऊपरे से डोरी भी गिरवलन
आउ कहलन कि एकरे में बान्हबउ  तब रकसवन कहलन कि अपने के ही ठीक-ठीक बताऊ
हमनी अपने के गुरु मानइत ही  तब ऊ कहलन कि अपने का चाहइत ही  बाबा जी
कहलन कि कुछो दे देऽ  रकसवन उनका एगो बैल दे देलक आउ कहलक कि एही से तूँ
कमइहऽ खइहऽ  ********* #### #### **********