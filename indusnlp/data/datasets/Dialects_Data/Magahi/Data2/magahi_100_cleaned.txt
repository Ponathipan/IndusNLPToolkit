दृश्य-६(ओहे सब आन्ना अंद्रेयेव्ना आउ मारिया अंतोनोव्ना)मेयर - अपन
परिवार के प्रस्तुत करे के जुर्रत करऽ हिअइ - पत्नी आउ बेटी ख़्लिस्ताकोव -
(झुकके) हम केतना भाग्यशाली हिअइ मैडम कि हमरा अपने के साथ मिल्ले के
खुशी मिल रहले ह आन्ना अंद्रेयेव्ना - हमन्हीं के तो अइसन विशिष्ट
व्यक्तित्व से मिलके आउ आधिक खुशी हो रहले ह ख़्लिस्ताकोव - (देखावा करते)
क्षमा करथिन मैडम एकर बिलकुल विपरीत - हमरा अधिक खुशी हो रहले ह आन्ना
अंद्रेयेव्ना - जी ई कइसे संभव हइ  अपने अइसन बोले के किरपा करऽ हथिन
लिहाज खातिर  नम्रतापूर्वक निवेदन करऽ हिअइ - बैठ जाथिन ख़्लिस्ताकोव -
अपने के बगल में खड़ी रहना भी सम्मान के बात हइ लेकिन अगर अपने आग्रह करऽ
हथिन त हम बैठ जइबइ  (बैठ जा हइ) हम केतना भाग्यशाली अनुभव करऽ हिअइ कि
आखिर हम अपने के बगल में बैठल हिअइ आन्ना अंद्रेयेव्ना - क्षमा करथिन हम
कइसूँ अपन खाता में लेवे के जुर्रत नयँ करऽ हिअइ (अर्थात् हम एतना सम्मान
के लायक नयँ हिअइ)  हमरा लगऽ हइ रजधानी के जिनगी के बाद अपने के यात्रा
बड़ी अप्रिय लगले होत ख़्लिस्ताकोव - अत्यंत अप्रिय  कौँप्रने #### #### - (फ्रेंच) अपने समझऽ हथिन] उच्च समाज में जीए के अभ्यस्त
हिअइ आउ अचानक खुद के रोड पर पाना - गंदा सराय असभ्यता के अन्हेरा  हम
स्वीकार करऽ हिअइ अगर ई अवसर हमरा नयँ मिलते हल जे हमरा  (आन्ना
अंद्रेयेव्ना दने दृष्टि डालऽ हइ आउ उनकर सामने देखावा करऽ हइ) सब कुछ
खातिर अइसन पुरस्कार देलके ह आन्ना अंद्रेयेव्ना - वास्तव में अपने के
केतना अप्रिय लगले होत ख़्लिस्ताकोव - लेकिन मैडम अभी तो हमरा बहुत निम्मन
लग रहले ह आन्ना अंद्रेयेव्ना - जी ई कइसे संभव हइ  अपने तो हमरा बहुत
सम्मान देब करऽ हथिन  हम एकर लायक नयँ हिअइ ख़्लिस्ताकोव - कइसे एकर लायक
नयँ हथिन आन्ना अंद्रेयेव्ना - हम तो गाँव में रहऽ हिअइ ख़्लिस्ताकोव -
हाँ गाँव लेकिन हियों परी ओकर अपन पहाड़ी नद्दी-नाला होवऽ हइ  हाँ ई
सच हइ कि पितिरबुर्ग से केऽ तुलना करतइ  आह पितिरबुर्ग  कइसन जिनगी हइ
सचमुच  अपने शायद सोचऽ होथिन कि हम खाली एगो क्लर्क हिअइ नयँ
विभाग-प्रमुख के हमरा साथ मित्रतापूर्ण संबंध हइ  ऊ हमर कन्हा पर थपकी
देके कहथिन - आ जा भाय खाना पर  हम विभाग में खाली दू मिनट लगी जइबइ
खाली ई कहे लगी ई अइसे करे के चाही ऊ ओइसे  आउ हुआँ के क्लर्क एगो
चूहा नियन कलम से खाली खुरचे लगतइ - त्रर् त्रर्  एक तुरी हमरा
कॉलेजिएट असेसर बनावे लगी भी चाहते गेलथिन लेकिन हम सोचऽ हिअइ कि काहे लगी
 आउ दरबान हमरा पीछू-पीछू ज़ीना तक दौड़ल ब्रश लेले अइतइ आउ कहतइ - लाथिन
इवान अलिक्सांद्रोविच हम अपने के बूट साफ कर दे हिअइ  (मेयर से) अपने
महानुभाव सब खड़ी काहे लगी हथिन  किरपा करके बैठ जाथिन (सब लोग समवेत स्वर
में)मेयर - रैंक के अनुसार हम सब खड़ी रह सकते जा हिअइ अरतेमी फ़िलिप्पोविच
- हम सब खड़ी रहते जइबइ लुका लुकीच - फिकिर नयँ करथिन ख़्लिस्ताकोव - रैंक
के चिंता नयँ करथिन निवेदन करऽ हिअइ कि बैठ जइते जाथिन (मेयर आउ बाकी सब
लोग बैठ जा हका )हमरा औपचारिकता पसीन नयँ  एकर विपरीत हमहूँ हमेशे दोसर
के नजर में बिन अइले घसक जाय के प्रयास करऽ हिअइ  लेकिन कइसूँ छिप्पल रहना
असंभव हइ एकदम असंभव  खाली कधरो निकसऽ हिअइ कि लोग बोले लगऽ हइ - अइकी
इवान अलिक्सांद्रोविच जा रहलथिन हँ  आउ एक तुरी तो हमरा प्रमुख #### समझ लेते गेलइ सैनिक लोग गार्डरूम से लपकके अइते
गेलइ आउ राइफल के सलामी देवे लगलइ  बाद में एगो अफसर जे हमर बहुत परिचित
हथिन हमरा से बोलऽ हथिन - अरे भाय हमन्हीं तो तोरा प्रमुख कमांडर ही
समझ लेलियो हल आन्ना अंद्रेयेव्ना - की कहऽ हथिन ख़्लिस्ताकोव - हम कुछ
सुंदर नायिका से परिचित हिअइ  हम कइएक तरह के व्यंग्य परिहासिका भी
(लिखलिए ह)  साहित्यकार लोग से अकसर मिलना-जुलना होवऽ हइ  पुश्किन [१३]
के साथ दोस्ताना रिश्ता हइ  हम उनका अकसर बोलते रहऽ हिअइ - की हाल-चाल
हइ भाय पुश्किन  - कइसूँ चल रहले ह भाय ऊ उत्तर दे हका अइसीं
कइसूँ सब कुछ  एगो महान मौलिक व्यक्तित्व आन्ना अंद्रेयेव्ना - मतलब
अपने लिखवो करऽ हथिन  लेखक होना केतना आनंददायक बात होवऽ होतइ  अपने शायद
पत्रिका में भी योगदान करऽ होथिन ख़्लिस्ताकोव - हाँ पत्रिका में भी
योगदान करऽ हिअइ  लेकिन हमर कइएक रचना हइ - फ़िगारो के विवाह [१४]
रोबर्ट शैतान [१५] नोर्मा [१६]  अभी तो शीर्षक भी आद नयँ हइ  ई सब
तो संयोग के बात हलइ - हम तो लिक्खे लगी नयँ चाहऽ हलिअइ लेकिन थियेटर के
डायरेक्टर बोलऽ हइ किरपा करके भाय कुछ तो लिक्खऽ  सोचऽ हिअइ ठीक
हइ भाय अइसने होवइ  आउ हिएँ परी एक शाम के शायद सब कुछ लिख देलिअइ
जे सबके अचरज में डाल देलकइ  विचार में हमरा असाधारण सहजता हइ  ई सब कुछ
जे बारोन ब्राम्बेउस [१७] के नाम से प्रकाशित होले ह - आशा के बजरा #### #### [१८] आउ मास्को टेलिग्राफ [१९]  ई सब कुछ हम्मर लिक्खल
हइ आन्ना अंद्रेयेव्ना - अपने के कहे के मतलब हइ कि अपनहीं ब्राम्बेउस
हलथिन ख़्लिस्ताकोव - आउ नयँ तो की  हम ओकन्हीं सब्भे लगी लेख के संशोधन
करऽ हिअइ  हमरा स्मिरदीन [२0] एकरा लगी चालीस हजार दे हइ आन्ना
अंद्रेयेव्ना - मतलब कि शायद यूरी मिलोस्लाव्स्की [२१] भी अपनहीं के रचना
हइ ख़्लिस्ताकोव - हाँ ई हमरे रचना हइ आन्ना अंद्रेयेव्ना - हम तुरतम्मे
अंदाज लगा लेलिअइ मारिया अंतोनोव्ना - ओह माय हुआँ (कवर पर) लिक्खल हइ
कि ई रचना मिस्टर ज़गोस्किन के हइ आन्ना अंद्रेयेव्ना - अच्छऽ अच्छऽ हमरा
मालुम हलउ कि तूँ एहो बात में बहस करम्हीं ख़्लिस्ताकोव - ओह हाँ ई सच हइ
ई बिलकुल ज़गोस्किन के ही हइ  लेकिन अइकी एगो दोसर हइ यूरी
मिलोस्लाव्स्की आउ ऊ हम्मर हइ आन्ना अंद्रेयेव्ना - ओह शायद हम अपने के
रचना पढ़लिअइ  केतना निम्मन लिक्खल हइ ख़्लिस्ताकोव - हम स्वीकार करऽ हिअइ
कि साहित्य से हीं हमर अस्तित्व हइ  हमर घर पितिरबुर्ग में पहिला (अर्थात्
सर्वोत्तम) हइ  ई इवान अलिक्सांद्रोविच के घर के नाम से मशहूर हइ 
(सब्भे के संबोधित करते) किरपा करके महानुभाव लोग अगर पितिरबुर्ग में
आथिन त निवेदन हइ कि हमरा हीं जरूर भेंट देथिन  हम बॉल नृत्य भी दे हिअइ
(अर्थात् आयोजन करऽ हिअइ) आन्ना अंद्रेयेव्ना - हम कल्पना कर सकऽ हिअइ कि
केतना निम्मन आउ शानदार ऊ बॉल-नृत्य होवऽ होतइ ख़्लिस्ताकोव - एकर वर्णन
नयँ कइल जा सकऽ हइ  मसलन टेबुल पर एगो तारबूज हइ - सात सो रूबल के तारबूज
 एगो बरतन में सूप (शोरबा) स्टीमर में सीधे पेरिस से लावल एकर ढक्कन खोलल
जा हइ - भाफ के सुगंध अइसन जेकरा नियन प्रकृति में कहीं नयँ मिलतइ  हम
रोज दिन बॉल नृत्य में जा हिअइ  हुआँ हमन्हीं ह्विस्ट के अपन टेबुल बनइते
गेलिए ह - विदेश मंत्रालय के मंत्री फ्रेंच राजदूत अंगरेज जर्मन राजदूत
आउ हम  आउ ताश खेलते-खेलते एतना थकावट आ जा हइ कि एकरा नियन कुछ नयँ हइ 
हम जइसीं दौड़ल ज़ीना पर से होते चौठा मंजला पर पहुँचऽ हूँ अपन रसोइया के
बोलऽ हूँ - मावरूश्का हमर ओवरकोट  हम की बक रहलिए ह - हम भूल गेलिअइ
कि हम दोसरा मंजला पर रहऽ हिअइ  हमर खाली ज़ीना के ही एतना कीमत हइ  आउ
हमर ड्योढ़ी तरफ नजर डालना भी केतना उत्सुकता पैदा करऽ हइ जबकि हम अभी जगवो
नयँ कइलिअइ - काउंट आउ राजकुमार के भीड़ लग जा हइ आउ हुआँ अइसे भनभनाय लगते
जा हइ जइसे मधुमक्खी खाली सुनाय दे हइ - झ  झ  झ  कभी-कभार तो
मंत्री भी  (मेयर आउ दोसर सब भयभीत होके अपन-अपन कुरसी से उठके खड़ी हो
जा हका )हमरा लगी लोग लिफाफा के उपरे महामहिम भी लिखते जा हइ  एक तुरी
हम एक विभाग के प्रमुख भी हलिअइ  आउ विचित्र बात हलइ - निदेशक (डायरेक्टर)
चल गेलइ - कहाँ चल गेलइ केकरो मालुम नयँ  लेकिन स्वाभाविक रूप से
खुसर-फुसर होवे लगलइ - कइसे की केऽ ई जगह पर अइतइ  कइएक जेनरल (सेनापति)
लोग जिमेवारी लेवे के उत्साह देखइते गेलथिन लेकिन जब पास जाथिन त नयँ ई
तो कठिन हइ देखे में असान लगइ लेकिन जब नगीच से परखल जाय - बस भाड़ में
जाय  बाद में देखऽ हका कि कुछ नयँ कइल जा सकऽ हइ - त हमरा भिर  आउ ओहे
बखत गल्ली-गल्ली में कुरियर कुरियर कुरियर  अपने कल्पना कर सकऽ हथिन
पैंतीस हजार कुरियर  की बात हइ  हम पुच्छऽ हिअइ  इवान
अलिक्सांद्रोविच ई विभाग के भार सँभालथिन  हम स्वीकार करऽ हिअइ जरी
संकोच में पड़ गेलिअइ हम ड्रेसिंग गाउन में बाहर अइलिए हल - अस्वीकार करे
लगी चहलिअइ लेकिन सोचऽ हिअइ - ई बात सम्राट् तक पहुँचतइ आउ हमर सरकारी
सेवा के रेकर्ड में भी जइतइ  ठीक हइ महानुभाव लोग हम पद सँभालऽ हिअइ
स्वीकार करऽ हिअइ हम बोलऽ हिअइ अइसीं होवे बोलऽ हिअइ हम स्वीकार
करऽ हिअइ खाली हमरा भिर - अ-अ-अ   हमर आँख हमेशे खुल्लल रहऽ हइ  हम
बस  आउ वास्तव में जब कभी विभाग से गुजरऽ हिअइ - त लगऽ हइ मानूँ भूकंप
आ गेले ह सब कुछ कँप्पे लगऽ हइ आउ पत्ता नियन हिल्लऽ हइ (मेयर आउ दोसर सब
भय से कँप्पे लगऽ हका  ख़्लिस्ताकोव के जोश आउ बढ़ जा हइ )ओह  हमरा मजाक
करना पसीन नयँ  हम ओकन्हीं सब के भविष्य में कइसनो गलती कइला पर धमकी आउ
दंड बता देलिअइ  हमरा से खुद राज्य परिषद् #### #### भय खा हइ  आउ
वास्तव में काहे नयँ  हम हइए हिअइ अइसन  हम केकरो चलते फिकिर नयँ करऽ
हिअइ  हम सब के कहऽ हिअइ - हम खुद के जानऽ हिअइ खुद के  हम सगरो
हिअइ सगरो  हम रोज दिन राजमहल जा हिअइ  हमरा बिहाने तुरतम्मे
फ़ील्ड-मार्शल बना देवल जइतइ  (ऊ फिसल जा हइ आउ फर्श पर धड़ाम से
गिरहीं-गिरहीं वला रहऽ हइ कि आदरपूर्वक अफसर सब द्वारा सँभाल लेल जा हइ )
मेयर - (पास जइते आउ पूरे देह से थरथरइते बोले के प्रयास करऽ हइ) लेकिन
महा-महा-महा  महा ख़्लिस्ताकोव - (अचानक आउ तेज स्वर में) की बात हइ
मेयर - लेकिन महा-महा-महा  महा ख़्लिस्ताकोव - (ओइसने स्वर में) हमरा
तो कुच्छो समझ में नयँ आवऽ हइ सब कुछ बकवास हइ मेयर - महा-महा-महा 
हिम महामहिम की अपने अराम करे के किरपा नयँ करथिन   अइकी कमरा हइ आउ
जरूरत के सब कुछ हइ ख़्लिस्ताकोव - बकवास - अराम करना  ठीक हइ हम अराम
करे लगी तैयार हिअइ  महानुभावो अपने हियाँ के लंच (भोजन) बड़ी निम्मन हलइ
 हम संतुष्ट हिअइ संतुष्ट हिअइ  (घोषणा करते) लबरदान  लबरदान  (बगल
के कमरा में घुस जा हइ ओकर पीछू-पीछू मेयर ) सूची पिछला अगलादृश्य-५(पुलिस के सिपाही दरवाजा के दुन्नु पट खोलते जा हइ  ख़्लिस्ताकोव के
प्रवेश - ओकरा पीछू मेयर फेर अनुदान संस्था के न्यासी स्कूल इंस्पेक्टर
दोबचिन्स्की आउ नाक पर पट्टी लगइले बोबचिन्स्की  मेयर सिपाही लोग के फर्श
पर पड़ल कागज के टुकड़ा तरफ इशारा करऽ हका - ओकन्हीं ओकरा झपटके पकड़ते जा हइ
आउ आपस में टकरा जइते जा हइ )ख़्लिस्ताकोव - निम्मन संस्था हइ  हमरा पसन
पड़ऽ हइ कि अपने के हियाँ यात्री सब के शहर के सब कुछ देखावल जा हइ  दोसर
शहरवन में हमरा कुछ नयँ देखइते गेलइ  मेयर - अपने के हम ई कहे के जुर्रत
करऽ हिअइ कि दोसर शहरवन में मेयर आउ अधिकारी लोग अधिकतर अपन-अपन तथाकथित
स्वार्थ के चिंता करते जा हका  लेकिन हियाँ कहल जा सकऽ हइ कि एकरा सिवाय
आउ दोसर विचार नयँ रहऽ हइ कि शिष्ट व्यवहार आउ सतर्कता से #### के ध्यान कइसे आकृष्ट कइल जाय ख़्लिस्ताकोव - नाश्ता बहुत
निम्मन हलइ हम बिलकुल रजके खइलिअइ  की अपने हीं रोज दिन अइसन होवऽ हइ
मेयर - खास करके प्रिय अतिथि खातिर ख़्लिस्ताकोव - हमरा खाना पसन हइ 
वस्तुतः हमन्हीं एहे लगी तो जीयऽ हिअइ कि खुशी के फूल तोड़ल जाय  ई मछली
के की नाम हइ अरतेमी फ़िलिप्पोविच - (दौड़के पास में जइते) जी #### #### #### #### ख़्लिस्ताकोव - बहुत स्वादिष्ट  हमन्हीं नाश्ता
काहाँ करते गेलिअइ  कहीं अस्पताल में तो नयँ अरतेमी फ़िलिप्पोविच - जी
बिलकुल सही अनुदान संस्था में ख़्लिस्ताकोव - आद हइ आद हइ हुआँ कइएक बेड
पड़ल हलइ  आउ रोगी लोग चंगा हो गेते गेलइ  हुआँ ओकन्हीं लगऽ हइ बहुत कम
हलइ अरतेमी फ़िलिप्पोविच - लगभग दस लोग रह गेते गेले ह एकरा से जादे नयँ
बाकी लोग चंगा हो गेते गेलइ एकर व्यवस्था अइसीं कइल हइ अइसने नियम हइ 
जबसे हम प्रशासन अपन हाथ में लेलिअइ शायद अपने के विश्वास भी नयँ होतइ सब
कोय मक्खी नियन चंगा हो जइते जा हइ  रोगी जइसीं अस्पताल आवऽ हइ कि ऊ चंगा
हो जा हइ आउ दवाय से ओतना नयँ जेतना कि ईमनदारी आउ व्यवस्था से मेयर -
आउ हम ई सूचित करे के जुर्रत करऽ हिअइ कि मेयर के कर्तव्य एगो बड़गो
सिरदर्द हइ  केतना सारा काम पड़ल रहऽ हइ खाली सफाई मरम्मत रख-रखाव के
मामले में  एक शब्द में सबसे बुद्धिमान अदमी के भी कठिनाई झेले पड़
जइतइ लेकिन भगमान के किरपा से सब कुछ ठीक-ठाक चल रहले ह  दोसर मेयर तो
वास्तव में अपन लाभ के चिंता करतइ लेकिन विश्वास करथिन कि जखने हम
सुत्ते लगी भी पड़ जा हिअइ त सोचते रहऽ हिअइ - हे भगमान की कइल जाय कि
प्राधिकारी हमर उत्साह के देखथिन आउ हमरा से प्रसन्न होथिन   ऊ हमरा
पुरस्कृत करथिन चाहे नयँ वस्तुतः ई उनकर मर्जी पर निर्भर हइ कम से कम
हमरा तो मानसिक शांति मिल्लत  जब शहर में सुव्यवस्था रहऽ हइ सड़क सब
साफ-सुथरा होवऽ हइ कैदी लोग के निम्मन से रक्खल जा हइ पियक्कड़ लोग कम रहऽ
हइ  त हमरा एकरा से जादे आउ की चाही वस्तुतः हम कोय सम्मान-उम्मान नयँ
चाहऽ ही  ई वास्तव में लुभावना होवऽ हइ लेकिन सदाचार के सामने ई सब कुछ
राख आउ आडंबर हइ अरतेमी फ़िलिप्पोविच - (स्वगत) देखऽ ई निकम्मा कइसन
तस्वीर बनावऽ हइ  भगमान अइसन प्रतिभा दे  ख़्लिस्ताकोव - ई सच हइ  हम
स्वीकार करऽ हिअइ कि हमरा खुद कभी-कभी दार्शनिक चिंतन के धुन सवार होवऽ हइ
- कभी गद्य में त कभी कविता में निकस जा हइ बोबचिन्स्की - (दोबचिन्स्की
से) सच हइ सब सच हइ प्योत्र इवानोविच  टिप्पणी अइसन-अइसन रहऽ हइ - ई बात
साफ हइ कि ऊ एगो विद्वान व्यक्ति हथिन ख़्लिस्ताकोव - किरपा करके बताथिन
अपने हीं कइसनो मनोरंजन मंडली नयँ हइ जाहाँ मसलन ताश खेलल जा सकइ
मेयर - (स्वगत) ओहो समझ रहलियो ह प्यारे कि तूँ कउची पर निशाना साध
रहलहो ह  (प्रकट) भगमान बचावे  हियाँ तो अइसन मंडली के कोय नाम-निशान नयँ
हइ  हम तो ताश कभी हाथ में नयँ पकड़लिअइ हमरा एहो नयँ मालुम कि ताश कइसे
खेलल जा हइ  हम ओकरा दने उदासीन भाव से कभी नयँ देख सकलिअइ आउ अगर कभी
संयोग से हीरा के अइसन कोय राजा चाहे आउ कुछ के देख लिहइ त अइसन नफरत होवऽ
हइ कि हम थूक दे हिअइ  एक तुरी कइसूँ अइसन होलइ कि बुतरुअन के मनोरंजन
करते हम ताश के पत्ता के घर बनइलिअइ लेकिन ओकर बाद रात भर हमरा अभिशप्त
सपना अइते रहलइ  भगमान एकरा से बचावे  एतना कीमती समय अइसन काम में कइसे
बरबाद कइल जा सकऽ हइ लुका लुकीच - (स्वगत) आउ हमरा से ई नीच कल्हे सो रूबल
ताश के जुआ में जीत लेलक मेयर - बेहतर तो ई होतइ कि हम ई समय के राज्य के
भलाई में लगइअइ ख़्लिस्ताकोव - नयँ अपने के लेकिन गलतफहमी हइ  ई सब
निर्भर करऽ हइ कि कोय ई बात के कउन पहलू से देखऽ हइ  अगर मसलन तखने रुक
जाल जा हइ जब दाँव पर रकम डबल करे के जरूरत हइ  तखने वस्तुतः  नयँ
कहल नयँ जा सकऽ हइ कभी-कभी ताश के खेल बहुत लुभावना होवऽ हइ  सूची पिछला
अगलादृश्य-४(मिश्का आउ ओसिप)ओसिप - एकरा काहाँ रक्खल जाय मिश्का - हियाँ चचा
हियाँ ओसिप - ठहर जरी सुस्ताय लेवे दे  आह कइसन दयनीय जिनगी हइ  जब
पेट खाली रहऽ हइ त सब बोझा भारी लगऽ हइ मिश्का - चचा जरी बतावऽ - की
जेनरल (सेनापति) जल्दीए आवे वला हथिन ओसिप - कउन जेनरल मिश्का - तोर
मालिक ओसिप - मालिक  लेकिन ऊ कइसन जेनरल हथिन मिश्का - त की वास्तव में
जेनरल नयँ हथिन ओसिप - जेनरल हथिन लेकिन खाली दोसरा तरह के मिश्का - की
 ई वास्तविक जेनरल से जादे हथिन कि कम ओसिप - जादे मिश्का - कीऽ  ओहे
से हमन्हीं हीं अइसन हलचल मचल हइ ओसिप - सुन बेटा - तूँ तो हमरा लगऽ हउ
समझदार लड़का हकँऽ कुछ तो खाय के इंतजाम कर मिश्का - लेकिन चचा तोरा लगी
कुच्छो तैयार नयँ हको  रूखा-सूखा तूँ खइबहो नयँ आउ अइकी जब तोर मालिक खाय
लगी टेबुल भिर बैठथुन त तोहरो लगी ओहे खाना लगावल जइतो ओसिप - अच्छऽ
लेकिन रूखा-सूखा तोहरा हीं की हको  मिश्का - पतकोबी के सूप आउ कचौड़ी ओसिप
- ठीक हइ पतकोबी के सूप काशा आउ कचौड़िए सही  कोय बात नयँ सब कुछ खइबइ 
खैर ट्रंक के ढोके ले जाल जाय  की कोय दोसर दरवाजा हइ मिश्का - हकइ 
(दुन्नु मिलके ट्रंक ढोके बगल वला कमरा में ले जइते जा हइ ) सूची पिछला
अगलादृश्य-३(आन्ना अंद्रेयेव्ना आउ मारिया अंतोनोव्ना)आन्ना अंद्रेयेव्ना -
अच्छऽ माशिन्का (मारिया नाम के पुकारू रूप माशा के ऊनार्थक रूप) अब
हमन्हीं के पोशाक से सज्जे-धज्जे में लग जाय के चाही  ऊ बड़गो शहर से हथिन
- खुदा-न-खास्ते उनकर नजर में कुच्छो हास्यास्पद लगइ तो  हलका झालर (गोटा)
वला असमानी रंग के पोशाक तोरा लगी सबसे बेहतर लगतउमारिया अंतोनोव्ना - धत्
माय असमानी रंग के  हमरा बिलकुल नयँ पसन - मिसेज़ ल्यापकिन-त्यापकिन
असमानी रंग के पोशाक में घुम्मल बुलऽ हइ आउ ज़िमल्यानिका दंपती के बेटी भी
असमानी रंग के पेन्हऽ हइ नयँ बेहतर होत कि हम चमकीला रंग के पेन्हूँ
आन्ना अंद्रेयेव्ना - चमकीला   ठीके बोलऽ हीं - खाली विरोध करे लगी 
तोरा लगी ऊ बहुत जादे फबतउ काहेकि हम हलका पीला पोशाक पेन्हे लगी चाहऽ हूँ
 हमरा हलका पीला बड़ी निम्मन लगऽ हके  मारिया अंतोनोव्ना - हइ मइया तोरा
पर हलका पीला सुट करतउ आन्ना अंद्रेयेव्ना - हलका पीला हमरा पर नयँ सुट
करतइ मारिया अंतोनोव्ना - नयँ सुट करतउ हम कहि हउ नयँ सुट करतउ - एकरा
लगी जरूरी हइ कि आँख बिलकुल कजरारी होवे  आन्ना अंद्रेयेव्ना - अच्छऽ ई
निम्मन बात बोललहीं  आउ हम्मर आँख वास्तव में कजरारी नयँ हइ  बिलकुल
कजरारी हइ  कइसन बकवास करऽ हीं  कइसे कजरारी नयँ हइ जबकि हम पत्ता से
भविष्यवाणी करे में हमेशे चिड़िया के बीबी निकासऽ हिअइ मारिया अंतोनोव्ना -
हइ माय  तूँ तो लाल पान के बीबी जादे लगऽ हीं आन्ना अंद्रेयेव्ना -
बकवास बिलकुल बकवास  हम कभियो लाल पान के बीबी नयँ हलूँ  [तेजी से
मारिया अंतोनोव्ना के साथ चल जा हका आउ परदा के पीछू (नेपथ्य) से बोलऽ हका
] अचानक ई कइसन कल्पना  लाल पान के बीबी  हे भगमान (उनकन्हीं के चल
गेला पर दरवाजा खुल्ललऽ हइ आउ मिश्का धूरी-गरदा साफ करऽ हइ  दोसर दरवाजा
से ओसिप सिर पर ट्रंक लेले प्रवेश करऽ हइ ) सूची पिछला अगलादृश्य-२(ओहे सब आउ दोबचिन्स्की)आन्ना अंद्रेयेव्ना - अच्छऽ मेहरबानी करके
बतावऽ - तोहरा लाज-उज आवऽ हको कि नयँ  हम खाली एगो तोरा पर विश्वास करऽ
हलियो एगो सज्जन व्यक्ति के रूप में - सब कोय अचानक दौड़ल बहरसी भाग गेते
गेलइ आउ तूहूँ ओकन्हीं के पीछू-पीछू  आउ अभी तक केकरो से कुछ समझ में नयँ
आवऽ हके  की तोरा लाज नयँ आवऽ हको  हम तोर वानेच्का आउ लिज़ान्का के
धर्म-माता बनलियो लेकिन अइकी तूँ हमरा साथ अइसे व्यवहार करऽ हो
दोबचिन्स्की - भगमान कसम धर्म-माता हम एतना तेजी से दौड़ल-दौड़ल अपने के
आदर अभिव्यक्त करे खातिर अइलिअइ कि हम हँफियाऽ रहलिए ह  ई हमर सम्मान के
बात हइ मारिया अंतोनोव्ना  मारिया अंतोनोव्ना - निम्मन स्वास्थ्य के
कामना प्योत्र इवानोविच आन्ना अंद्रेयेव्ना - अच्छऽ की बात हइ  बतावऽ -
हुआँ की आउ कइसन बात हइ दोबचिन्स्की - अंतोन अंतोनोविच अपने खातिर एगो चिट
भेजलथिन हँ  आन्ना अंद्रेयेव्ना - अच्छऽ अच्छऽ लेकिन ऊ केऽ हथिन  जेनरल
(सेनापति) दोबचिन्स्की - जी नयँ जेनरल नयँ हथिन लेकिन जेनरल नियन लगऽ
हथिन - अइसन शिक्षा आउ रोबदार शिष्टाचार हइ आन्ना अंद्रेयेव्ना - ओ  मतलब
ई बिलकुल ओहे हइ जिनका बारे हमर पति के लिखित सूचना मिलले हल दोबचिन्स्की
- सचमुच  ई बात के हम आउ प्योत्र इवानोविच सबसे पहिले पता लगइलिअइ आन्ना
अंद्रेयेव्ना - अच्छऽ बतावऽ - की आउ कइसे दोबचिन्स्की - जी भगमान के
किरपा से सब कुशल हइ  शुरू-शुरू में ऊ अंतोन अंतोनोविच के साथ जरी रुखाई
से पेश अइलथिन जी मैडम गोस्सा कइलथिन आउ बोललथिन कि सराय में भी सब कुछ
खराब हइ आउ उनका साथ नयँ जइथिन कि आउ ऊ उनका चलते जेल नयँ जाय लगी चाहऽ
हथिन लेकिन बाद में उनका जब अंतोन अंतोनोविच के निर्दोषता के पता चललइ आउ
जब उनका साथ जरी-मनी बतिअइलथिन त तुरतम्मे अपन विचार बदल लेलथिन आउ भगमान
के किरपा से आगू सब कुछ ठीक चललइ  उनकन्हीं अभी अनुदान संस्था के मुआइना
करे लगी गेते गेलथिन हँ  लेकिन हम स्वीकार करऽ हिअइ अंतोन अंतोनोविच
पहिलहीं सोचब करऽ हलथिन कि कहीं कोय गुप्त रिपोर्ट तो नयँ हलइ हम खुद्दे
जरी डर गेलिए हल आन्ना अंद्रेयेव्ना - लेकिन तोरा लगी डरे के की बात हइ 
तूँ तो सरकारी सेवा में नयँ हकहो दोबचिन्स्की - अइसीं जानवे करऽ हथिन जब
एगो बड़गो हस्ती बोलऽ हथिन त भय लगऽ हइ आन्ना अंद्रेयेव्ना - खैर एकरा से
की  ई सब तो लेकिन बकवास हइ  ई बतावऽ कि ऊ देखे में कइसन हथिन बुजुर्ग
हथिन कि नवजवान दोबचिन्स्की - नवजवान नवयुवक उमर तेइस बरस - लेकिन बोलऽ
हथिन बुजुर्ग नियन  अगर अपने के अनुमति होवइ ऊ बोलऽ हथिन त हम हियाँ
जइबइ हुआँ जइबइ  (हाथ लहरावऽ हइ) ई सब कुछ निम्मन हइ  हम ऊ बोलऽ
हथिन लिखना आउ जरी पढ़ना पसीन करऽ हिअइ लेकिन बाधा हो जा हइ कि कमरा
में ऊ बोलऽ हथिन जरी अन्हेरा रहऽ हइ आन्ना अंद्रेयेव्ना - आ ऊ खुद्दे
देखे में कइसन हथिन - गोर कि कार दोबचिन्स्की - नयँ जरी जादे भूरा रंग
के आउ आँख एतना चंचल छोटका जनावर नियन कि संकोच भी पैदा होवऽ हइ आन्ना
अंद्रेयेव्ना - कउची लिक्खऽ हथिन हमरा लगी ई चिट में  (पढ़ऽ हका)
जल्दी-जल्दी में हम तोरा सूचित कर रहलियो ह प्रिये कि हमर स्थिति बहुत
दयनीय हलो लेकिन भगमान के दया पर भरोसा करके दू गो नमक लगल खीरा स्पेशल
आउ आधा कवियार लगी एक रूबल पचीस कोपेक  (रुक जा हका) हमरा तो कुछ नयँ
समझ में आवऽ हके काहे लगी हियाँ परी नमकीन खीरा आउ कवियार  दोबचिन्स्की -
ओह अंतोन अंतोनोविच जल्दीबाजी में एगो रफ कागज पर लिख देलथिन - ओकरा पर
कुछ तो बिल पहिले से लिक्खल हलइ आन्ना अंद्रेयेव्ना - ओह हाँ ठीक हइ 
(पढ़ना जारी रक्खऽ हका) लेकिन भगमान के दया पर भरोसा करके लगऽ हइ आखिर
में सब कुछ ठीक होतइ  एगो मुख्य अतिथि लगी जल्दी से जल्दी एगो कमरा पीला
वाल-पेपर वला तैयार करके रखिहऽ  दुपहर के भोजन के चिंता नयँ करिहऽ
काहेकि अनुदान संस्था में अरतेमी फ़िलिप्पोविच के साथ हमन्हीं खइते जइबइ
लेकिन शराब के औडर जरी जादे दे दीहऽ  बेपारी अबदुलिन के कह दीहो कि
निम्मन से निम्मन वला (शराब) भेजइ नयँ तो हम ओकर पूरे तलघर के उजाड़ देबइ 
तोहर हाथ के चूमते प्रिये तोहर - अंतोन स्क्वोज़निक-द्मूख़ानोव्स्की 
हे भगमान  लेकिन ई तो जल्दी से जल्दी करे के जरूरत हइ  ए केऽ हकँऽ हुआँ
 मिश्का दोबचिन्स्की - (दौड़के जा हइ आउ दरवाजा भिर से चिल्ला हइ) मिश्का
 मिश्का  मिश्का (मिश्का के प्रवेश )आन्ना अंद्रेयेव्ना - सुन दौड़ल
बेपारी अबदुलिन हीं जो  ठहर हम तोरा चिट दे दिहउ (टेबुल भिर बैठऽ हका
चिट लिक्खऽ हका आउ एहे दौरान बोलऽ हका) ई चिट ड्राइवर सिदोर के दे दे ताकि
एरा लेके ऊ तेजी से बेपारी अबदुलिन के हियाँ जाय आउ हुआँ से शराब लेके आवइ
 आउ तूँ खुद अतिथि लगी ई कमरा के निम्मन से सजावे में अभिए लग जो  हुआँ
परी पलंग वाश-बेसिन आदि लगा दे  दोबचिन्स्की - ठीक हइ आन्ना
अंद्रेयेव्ना हम अब दौड़ल जाय हइ ई देखे लगी कि हुआँ मुआइना कइसन चल रहले ह
आन्ना अंद्रेयेव्ना - जा जा  हम तोहरा नयँ रोकबो  सूची पिछला अगलाअंक -३(पहिला अंक वला कमरा )दृश्य-१(आन्ना अंद्रेयेव्ना आउ मारिया
अंतोनोव्ना बिलकुल पहिलौके परिस्थिति में खिड़की बिजुन खड़ी हका )आन्ना
अंद्रेयेव्ना - हूँ अइकी पूरे एक घंटा से हमन्हीं इंतजार करब करऽ हिअइ आउ
ई सब तोर अपन मूर्खतापूर्ण नखरेबाजी के चलते - पूरा तरह से पोशाक से सज-धज
चुकलँऽ हल लेकिन नयँ अभियो तोरा समय गमावे के हउ  ओकर कुच्छो बात पर
बिलकुल हमरा सुनहीं के नयँ चाही हल  केतना चिढ़ बरऽ हइ  जानल-बूझल नियन
एक्को आत्मा (अदमी) नयँ देखाय दे हइ  मानूँ सब कोय मर गेले ह मारिया
अंतोनोव्ना - हाँ सच हइ माय लगभग दू मिनट में सब कुछ पता चल जइतइ 
जल्दीए अवदोत्या आवे वली हइ  (खिड़की से हुलकऽ हइ आउ चीख उठऽ हइ ) आह
माय माय  कोय तो आ रहले ह अइकी गल्ली के आखिर में आन्ना अंद्रेयेव्ना -
काहाँ आब करऽ हइ  तोरा तो हमेशे कइसनो सनक चढ़ल रहऽ हउ  अच्छऽ हाँ आब
करऽ हइ  ई केऽ आब करऽ हइ  ठिगना कद के  टेलकोट में  ई केऽ हइ  अयँ
 ई तो वास्तव में खेदजनक हइ केऽ हो सकऽ हइ ई  मारिया अंतोनोव्ना - ई तो
दोचिन्स्की हइ माय आन्ना अंद्रेयेव्ना - कउन दोबचिन्स्की  तोरा तो हमेशे
अचानक अइसन चित्र कल्पना में आ जा हउ  दोबचिन्स्की बिलकुल नयँ  (रूमाल
लहरावऽ हइ ) ए जी एन्ने आवऽ  जल्दी से मारिया अंतोनोव्ना - सच में
माय दोबचिन्स्की हइ आन्ना अंद्रेयेव्ना - तूँ जान-बूझके खाली बहस करऽ हँ
 हम कहऽ हिअउ - ई दोबचिन्स्की नयँ हइ मारिया अंतोनोव्ना - फेर केऽ हइ 
केऽ हइ माय  देखहीं दोबचिन्स्की हइ आन्ना अंद्रेयेव्ना - अरे हाँ
दोबचिन्स्की हइ अब हमरा देखाय दे रहल ह - तूँ बहस काहे लगी करब करऽ हीं 
(खिड़की से चिल्ला हका) जल्दी जल्दी  एतना अराम से आब करऽ ह  लेकिन की
बात हइ ओकन्हीं काहाँ हथिन  अयँ  खैर ओज्जे से बोलहो न - बात बराबर हइ
 की  बहुत नियमनिष्ठ #### हथिन  अयँ  आउ हमर पति हमर पति  (खिड़की
से जरी हटते चिढ़के) कइसन बेवकूफ हइ - जब तक कमरा में नयँ घुसतइ तब तक कुछ
नयँ बतइतइ  सूची पिछला अगलादृश्य-१0(मेयर ख़्लिस्ताकोव दोबचिन्स्की)मेयर - अब अपने हमन्हीं के शहर के
कुछ संस्था के मुआइना करे लगी चाहथिन - जइसे कि अनुदान संस्था आदि
ख़्लिस्ताकोव - हुआँ परी देखे लायक की हइ मेयर - ई देखथिन कि हमन्हीं
हियाँ काम-काज कइसे चल्लऽ हइ  व्यवस्था कइसन हइ ख़्लिस्ताकोव - बहुत
खुशी से हम तैयार हिअइ  (बोबचिन्स्की दरवाजा से अपन सिर चिपका ले हइ )
मेयर - अगर अपने के इच्छा होवइ त हुआँ से जिला स्कूल भी चलल जा सकऽ हइ ई
देखे लगी कि हमन्हीं हीं ज्ञान-विज्ञान के विभिन्न विषय के कइसन सुव्यवस्था
के साथ पढ़ावल जा हइ ख़्लिस्ताकोव - बहुत अच्छा बहुत अच्छा मेयर - बाद
में अगर अपने के पसीन पड़इ त जेल आउ लोकल कैदखाना में भेंट देल जा सकऽ हइ -
देखथिन कि हमन्हीं हीं अपराधी लोग के कइसे रक्खल जा हइ  ख़्लिस्ताकोव -
लेकिन जेल काहे लगी  एकरा से बेहतर तो हमन्हीं अनुदान संस्था के मुआइना
करते जइबइमेयर - जइसन अपने के मर्जी  अपने के की इच्छा हइ - अपन खुद के
गाड़ी में कि हमरा साथ द्रोश्की (एक चाहे दू सीट वला उपरे दने खुल्लल
घोड़ागाड़ी) में चलथिन ख़्लिस्ताकोव - जी हाँ बेहतर हम अपने के साथ द्रोश्की
में जइबइ मेयर - (दोबचिन्स्की से) प्योत्र इवानोविच अपने लगी अब जगह नयँ
हइ दोबचिन्स्की - कोय बात नयँ हम इंतजाम कर लेबइ मेयर - (धीमे स्वर में
दोबचिन्स्की से) सुनथिन - अपने दौड़ल जाथिन जेतना तेजी से हो सकइ आउ ई दू
गो नोट सौंप देथिन - एक अनुदान संस्था में ज़िमल्यानिक के आउ दोसरा हमर
श्रीमती जी के  (ख़्लिस्ताकोव से) की हम अपने के उपस्थिति में अपन पत्नी के
एक लाइन लिक्खे लगी अनुमति लेवे के निवेदन कर सकऽ हिअइ कि ऊ आदरणीय अतिथि
के स्वागत लगी तैयारी कर सकथिन ख़्लिस्ताकोव - लेकिन काहे लगी   खैर
अइकी रोशनाई हइ खाली कागज - हमरा मालूम नयँ  की ई बिल पर काम चल सकऽ हइ
मेयर - हम एकरे पर लिख लेबइ  (लिक्खऽ हका आउ साथे-साथ बड़बड़ा हका ) आउ
अइकी देखवे करबइ कि नश्ता आउ एगो छोटगर लेकिन मोटगर बोतल के बाद की गुल
खिल्लऽ हइ  हमन्हीं हीं देशी ठर्रा हइ - देखे में जादे नयँ लगऽ हइ लेकिन
एगो हाथी के गोड़ थरभसाके उलट देतइ  खाली हमरा ई जाने के हइ कि ऊ केऽ हइ आउ
हमरा खुद के ओकरा से केतना हद तक बचावे के जरूरत हइ  (लिखना समाप्त कइला
पर दोबचिन्स्की के दे हका जे दरवाजा भिर जा हइ लेकिन एतने में दरवाजा
कब्जा निकस गेला से गिर जा हइ आउ दोसरा दने से चुपके-चोरी अंदर के बातचीत
सुन रहल बोबचिन्स्की एकरे साथ फर्श पर पड़ जा हइ  सब कोय चिल्ला उठऽ हइ 
बोबचिन्स्की उठ जा हइ )ख़्लिस्ताकोव - की बात हइ  कहीं अपने के चोट तो नयँ
लगलइ  बोबचिन्स्की - जी कुछ नयँ कुछ नयँ कोय हानि नयँ खाली नाक के
उपरे जरी सुन हलका चोट लगलइ  हम ख़्रिस्तियान इवानोविच के हियाँ दौड़ल जइबइ
- जी उनका पास बैंडेज हइ ओकरा से ठीक हो जइतइ मेयर - (बोबचिन्स्की तरफ
फटकार के इशारा करते ख़्लिस्ताकोव से) जी ई कुछ नयँ हइ  हृदयपूर्वक
निवेदन करऽ हिअइ चलल जाय  आउ अपने के नौकर के कहऽ हिअइ कि ट्रंक ले अइतइ
 (ओसिप से) प्यारे भाई तूँ सब कुछ हमरा पास मेयर के पास लेके आवऽ - कोय
भी तोरा रस्ता बता देतो  हम हृदय से निवेदन करऽ हियो  (ऊ ख़्लिस्ताकोव लगी
आगू रस्ता दे हका आउ ओकर पीछू-पीछू जा हका लेकिन मुड़के झिड़की के साथ
बोबचिन्स्की से बोलऽ हका) आउ तूँ  आउ कोय दोसर जग्गह नयँ मिललो गिरे लगी 
आउ चल अइलऽ हुआँ शैतान जाने काहे लगी  (बहरसी चल जा हका उनकर पीछू
बोबचिन्स्की )(परदा गिर जा हइ ) सूची पिछला अगलादृश्य-९(ओहे सब  ओसिप के साथ सराय के नौकर अर्थात् बैरा के प्रवेश 
बोचिन्स्की दरवाजा से अंदर हुलकऽ हइ )बैरा - जी हमरा बोलावल गेले हल
ख़्लिस्ताकोव - हाँ बिल दे दे बैरा - हम तो पहिलहीं अपने के बिल दे
चुकलिए ह  ख़्लिस्ताकोव - हमरा तोर बेवकूफी भरल बिल आद नयँ  बताव केतना
हइ  बैरा - अपने पहिला दिन दुपहर के भोजन आउ दोसरा दिन जरी सुन सालमन
लेलथिन हल आउ बाद में सब कुछ उधार पर औडर देलथिन हल  ख़्लिस्ताकोव - बेवकूफ
 एक-एक आइटम के गिनती चालू कर देलँऽ  कुल बिल केतना हइ  मेयर - एकर अपने
फिकिर नयँ करथिन ऊ इंतजार करतइ  (बैरा से) जो तोरा बोलावल जइतउ
ख़्लिस्ताकोव - वास्तव में ई सही हइ  (पैसा पाकिट में रख ले हइ ) (बैरा
चल जा हइ  दरवाजा से बोबचिन्स्की अंदर हुलकऽ हइ  ) सूची पिछला अगलादृश्य-८(ख़्लिस्ताकोव मेयर आउ दोबचिन्स्की  मेयर अंदर घुसके रुक जा हका 
दुन्नु भय से कुछ मिनट तक आँख फाड़ले एक दोसरा दने तक्कऽ हका )मेयर - (जरी
सम्हलके आउ सीधा तनके) अपने के निम्मन स्वास्थ्य के कामना ख़्लिस्ताकोव -
(झुकके) जी ई हम्मर सम्मान के बात हइ मेयर - क्षमा करथिन ख़्लिस्ताकोव
- जी कोय बात नयँ मेयर - ई शहर के मुख्य अधिकारी #### #### के हैसियत से ई बात के ध्यान रखना हमर कर्तव्य हइ कि यात्री सब आउ
सब्भे कुलीन लोग के कोय दिक्कत के सामना तो नयँ करे पड़ रहले ह
ख़्लिस्ताकोव - (शुरू-शुरू में बोली जरी लड़खड़ा हइ लेकिन आखिर में जोर से
बोलऽ हइ) की कइल जाय  हमर दोष नयँ हइ  हम वास्तव में बिल चुकता कर देबइ
 गाँव से पैसा आवे वला हइ  (बोबचिन्स्की दरवाजा से अंदर हुलकऽ हइ )ऊ
(अर्थात् सराय-मालिक) अधिक दोषी हइ - बीफ़ तो हमरा अइसन परसल जा हइ जे लकड़ी
नियन कठोर होवऽ हइ आउ शोरबा (सूप) - ई तो शैताने के मालूम कि ऊ ओकरा में
कउची डललकइ हमरा तो ओकरा खिड़की से बहरसी बिग्गे पड़लइ  ऊ तो हमरा पूरे दिन
भुखले मार दे हइ  चाय तो अइसन विचित्र रहऽ हइ कि एकरा में से मछली के
गन्ह आवऽ हइ चाय के नयँ  तब फेर काहे लगी हम  त ई बात हइ मेयर -
(डरते) क्षमा करथिन वास्तव में एकरा में हमर कोय दोष नयँ  हमन्हीं के
बजार में तो बीफ़ हमेशे निम्मन रहऽ हइ  एकरा ख़ोलमागोर के व्यापारी लइते जा
हइ - जे समझदार आउ सदाचारी लोग हइ  हमरा तो समझ में नयँ आवऽ हइ कि ऊ
अइसनका (बीफ़) काहाँ से लावऽ हइ  आउ अगर अइसन बात नयँ हइ त  हमर सुझाव
हइ कि किरपा करके हमरा साथ दोसरा कमरा में चलथिन ख़्लिस्ताकोव - नयँ नयँ
चाही  हमरा मालूम हइ कि दोसर कमरा के की मतलब हइ - मतलब जेल  लेकिन अपने
के एकरा में की अधिकार हइ  आउ अपने जुर्रत कइसे करऽ हथिन  आउ अइकी हम 
हम पितिरबुर्ग में सेवारत हिअइ  (हिम्मत बान्हके) हम हम हम मेयर -
(स्वगत) हे भगमान केतना गोसाल हका  सब कुछ पता लग गेलइ ई अभिशप्त बेपारी
सब कुछ बता देते गेलइ  ख़्लिस्ताकोव - (हिम्मत जुटइते) अइकी अगर अपने अपन
पूरा दल-बल के साथ भी आ जइथिन तइयो हम जाय वला नयँ  मैं सीधे मंत्री के
पास जइबइ  (टेबुल पर मुक्का मारऽ हइ ) खुद के कीऽ समझऽ हथिन  खुद के कीऽ
समझऽ हथिन  मेयर - (सीधा खड़ी होके आउ पूरे देह से थर-थर काँपते) दया
करथिन हमरा बरबाद नयँ करथिन  बीबी आउ छोटगर-छोटगर बाल-बुतरू वला हिअइ 
हमरा बदकिस्मत नयँ बनाथिन  ख़्लिस्ताकोव - नयँ हम नयँ चाहऽ ही  आउ की 
हमरा ऊ बात से की लेना-देना  चूँकि अपने के बीवी आउ बाल-बुतरू हइ त हम
जेल जइअइ कइसन निम्मन बात हइ  (बोबचिन्स्की दरवाजा से अंदर हुलकऽ हइ आउ
डर से छिप जा हइ ) नयँ हृदय से धन्यवाद दे हिअइ हम नयँ चाहऽ ही  मेयर -
(काँपते) ई सब अनुभवहीनता के कारण हइ भगमान कसम अनुभवहीनता के कारण 
वेतन के अपर्याप्तता  खुद्दे विचार करथिन - सरकारी वेतन चाय आउ चीनी लगी
भी काफी नयँ होवऽ हइ  अगर कोय रिश्वत भी होलइ त बहुत कम - टेबुल पर लगी
कोय चीज आउ एक जोड़ी पोशाक  जाहाँ तक सर्जेंट के विधवा के बात हइ जे दोकान
दे हइ जेकरा हम कीतो कोड़ा लगवइलिए हल त ई खाली तोहमत हइ भगमान कसम खाली
तोहमत  ई सब हमर दुश्मन लोग के गढ़ल हइ ई अइसन लोग हइ जे हमर जान लेवे पर
तुल्लल रहऽ हइ ख़्लिस्ताकोव - त एकरा से की  ओकन्हीं से हमरा कुछ
लेना-देना नयँ  (चिंतन मुद्रा में) लेकिन हमरा समझ में नयँ आवऽ हइ कि अपने
दुश्मन आउ कउनो सर्जेंट के विधवा के बात काहे लगी कर रहलथिन हँ  सर्जेंट
के बीवी बिलकुल अलग बात हइ लेकिन हमरा अपने कोड़ा लगवावे के हिम्मत नयँ
करथिन ई अपने लगी दूर के बात हइ  आउ कुछ  जरी देखथिन ओकरा दने  
हम चुका देबइ पैसा चुका देबइ लेकिन अभी हमरा पास नयँ हइ  ओहे से तो हम
हियाँ बैठल हिअइ कि हमरा पास एगो कोपेक तक नयँ हइ  मेयर - (स्वगत) ओह
पक्का खेलाड़ी हइ  काहाँ के निशाना लगइले हइ  कइसन कुहासा छा देलके ह 
अगर समझ सकऽ त समझऽ  मालूम नयँ कउन बगल से ओकरा भिर पहुँचूँ  लेकिन
चाहे जे होवइ अंदाजी टक्कर मारे के चाही  जे होतइ से होतइ शायद अंदाजी
टक्कर काम कर जाय  (प्रकट) अगर अपने के वास्तव में पैसा चाहे आउ कुछ के
जरूरत हइ त हम अभिए सेवा लगी हाजिर हिअइ  यात्री लोग के सहायता करना हमर
कर्तव्य हइ ख़्लिस्ताकोव - देथिन देथिन हमरा करजा  हम सराय-मालिक के अभिए
बिल चुकता कर दे हिअइ  हमरा खाली दू सो रूबल चाहे बल्कि एकरा से कुछ कम्मो
में काम चल जइतइ मेयर - (नोट देते) ठीक दू सो रूबल हइ एकरा गिन्ने के
कष्ट नयँ करथिन  ख़्लिस्ताकोव - (पैसा लेते) हृदय से धन्यवाद दे हिअइ  हम
तुरतम्मे गाँव से अपने के ई रकम भेजवा देबइ  हमरा ई अचानक  हम देखऽ
हिअइ कि अपने उदार व्यक्ति हथिन  अभी मामले दोसर हइ मेयर - (स्वगत) अरे
भगमान के किरपा  पैसा तो ले लेलकइ  मामला लगऽ हइ अब ठीक चलतइ  हम तो
ओकर हाथ में दू सो के बदले चार सो थमा देलिअइ  ख़्लिस्ताकोव - ए ओसिप 
(ओसिप के प्रवेश ) सराय के नौकर (बैरा) के एन्ने बोलाव  (मेयर आउ
दोबचिन्स्की के) अपने काहे लगी खड़ी हथिन  किरपा करके बैठ जाते जाथिन 
(दोबचिन्स्की के) बैठ जाथिन हृदय से निवेदन करऽ हिअइ मेयर - जी कोय बात
नयँ हइ हमन्हीं अइसीं खड़ी रहते जइबइ ख़्लिस्ताकोव - किरपा करके बैठ जाथिन
 अब अपने के स्वभाव के निष्कपटता आउ सहृदयता बिलकुल हमरा देखाय दे हइ 
लेकिन ई स्वीकार करऽ हिअइ हम सोचब करऽ हलिअइ कि अपने ई उद्देश्य से
अइलथिन हँ कि हमरा  (दोबचिन्स्की से) बैठ जाथिन (मेयर आउ दोबचिन्स्की
बैठ जा हका  बोबचिन्स्की दरवाजा के अंदर हुलकऽ हइ आउ सुन्नऽ हइ )मेयर -
(स्वगत) आउ जादे हिम्मत से काम लेवे के चाही  ई अजनबी बन्नल रहे लगी चाहऽ
हइ  ठीक हइ हमन्हिंयों खाली बकवास करते जइबइ अइसन देखावा करबइ मानूँ
बिलकुल नयँ जानऽ हिअइ कि ई केऽ हइ  (प्रकट) अइकी हियाँ के लोकल (स्थानीय)
जमींदार प्योत्र इवानोविच दोबचिन्स्की के साथ हम ड्यूटी पर पास से गुजर
रहलिए हल कि ई सराय में जान-बूझके रुकके मालूम करे लगी चहलिअइ कि यात्री
लोग के साथ अच्छा व्यवहार तो कइल जा हइ न काहेकि हम आउ सब मेयर नियन नयँ
हकिअइ जेकरा केकरो से कुछ लेना-देना नयँ हइ लेकिन हम कर्तव्य के अलावे
क्रिश्चियन मानवप्रेम के आधार पर चाहऽ हिअइ कि हरेक मरणशील व्यक्ति के
निम्मन स्वागत मिल्लइ - आउ अइकी मानूँ पुरस्कार स्वरूप संयोग से हमरा
अइसन सुखद परिचय मिललइ ख़्लिस्ताकोव - खुद हमरो बहुत खुशी होलइ  स्वीकार
करऽ हिअइ कि अपने के बेगर हमरा हियाँ लमगर अवधि तक बैठल रहे पड़ते हल -
हमरा बिलकुल नयँ समझ में आवऽ हलइ कि कइसे बिल चुकइअइ मेयर - (स्वगत) हाँ
हाँ बताहो कि नयँ समझ में आवऽ हलो कि बिल कइसे चुकइबहो  (प्रकट) की हम ई
पुच्छे के जुर्रत कर सकऽ हिअइ - काहाँ आउ कउन-कउन जगह जाय के इरादा हइ
ख़्लिस्ताकोव - सरातोव प्रांत में अपन खुद के गाँव जाय वला हिअइ मेयर -
(स्वगत चेहरा व्यंग्यात्मक मुद्रा धारण करते) सरातोव प्रांत  हूँ  आउ
एकर चेहरा लाल भी नयँ होवऽ हइ  ओह एकरा साथ कान तो खड़ी करके रक्खे के
जरूरत हइ  (प्रकट) ई तो निम्मन काम हाथ में लेलथिन हँ  यात्रा के मामले
में तो कहल जा हइ जाहाँ एक तरफ घोड़ा के चलते देरी होवे के कष्ट हइ त
दोसरा तरफ मस्तिष्क लगी मनोरंजन  शायद अपने अपन मनबहलाव लगी यात्रा करब
करऽ होथिन ख़्लिस्ताकोव - नयँ पिताजी हमरा बोलइलथिन हँ  बुढ़उ के ई बात के
गोस्सा हइ कि अभियो तक पितिरबुर्ग में हमरा कोय पदोन्नति (प्रोमोशन) नयँ
मिललइ  ऊ सोचऽ हथिन कि जइसीं हियाँ अइलऽ कि तोर बोताम में सेंट व्लादिमीर
के ऑर्डर [११] लगा देल जइतो  नयँ हम तो ओकरा चांसलर के ऑफिस में कुछ समय
तक चक्कर लगावे लगी भेज दिअइ मेयर - (स्वगत) देखथिन जरी कइसन बढ़ा-चढ़ाके
बात करऽ हइ  आउ बुढ़वो बप्पा के एकरा में घसीट लेलकइ  (प्रकट) आउ की लम्मा
समय लगी हुआँ जा रहलथिन हँ  ख़्लिस्ताकोव - सच में हमरा मालूम नयँ  हमर
पिताजी तो अड़ियल आउ बेवकूफ हथिन बूढ़ा दकियानूसी लट्ठा नियन  हम उनका
सीधे कह देबइ - चाहे जे कहऽ हम तो पितिरबुर्ग के बेगर जी नयँ सकऽ हूँ 
काहे लगी वास्तव में हम अपन जिनगी मुझीक (देहाती भुच्चड़) लोग के साथ
बरबाद करूँ  आझकल के जरूरत ऊ नयँ हइ हमर आत्मा प्रबोधन #### लालायित रहऽ हके मेयर - (स्वगत) खूबसूरत जाल बुन रहले ह  झूठ पर झूठ
- लेकिन कहीं पर ऊ टुट्टऽ हइ नयँ  (अर्थात् पकड़ में नयँ आवऽ हइ कि झूठ
बोलब करऽ हइ) आउ वास्तव में कइसन आकर्षणहीन घटिया किसिम के हइ लगऽ हइ
ओकरा नोहवो से दाब देल जा सकऽ हइ  अच्छऽ ठहर तूँ सब कुछ हमरा भिर उगल
देमहीं  हम तोरा आउ अधिक बतावे लगी लचार कर देबउ  (प्रकट) एकदम सत्य वचन
 दूर के सूनसान जगह में की कइल जा सकऽ हइ  अइकी बल्कि हियों परी - रात के
नीन नयँ पितृभूमि लगी काम में लग्गल रहना कोय शिकायत नयँ करना लेकिन
पुरस्कार के कोय ठेकाना नयँ कि कब मिल्लत  (कमरा पर चारो तरफ नजर फेरऽ हइ
) लगऽ हइ ई कमरा जरी ओद्दा (सीलन भरल) हइ न ख़्लिस्ताकोव - खराब कमरा आउ
ऊड़िस तो अइसन जइसन हम कहूँ नयँ देखलूँ हँ - कुत्ता नियन काटऽ हइमेयर - की
कहऽ हथिन  एतना प्रबुद्ध #### अतिथि आउ सहन करवो करऽ हथिन त
केकरा  निकम्मा ऊड़िस के जेकरा दुनियाँ में जनमो लेवे के नयँ चाही हल 
लगऽ हइ ई कमरा में अन्हेरो हइ न ख़्लिस्ताकोव - हाँ बिलकुल अन्हेरा 
सराय-मालिक के नीति हइ कि मोमबत्ती नयँ देल जाय  कभी-कभी कुछ करे के मन
करऽ हइ कुछ पढ़े के चाहे कुछ लिक्खे के सनक होवऽ हइ - त अइसन कर नयँ पावऽ
हिअइ काहेकि अन्हेरे अन्हेरा रहऽ हइ मेयर - की हम अपने के पुच्छे के
जुर्रत कर सकऽ हिअइ  लेकिन नयँ हम ऊ लायक नयँ हिअइ ख़्लिस्ताकोव - की
बात हइ मेयर - नयँ नयँ हम अयोग्य हिअइ अयोग्य ख़्लिस्ताकोव - लेकिन
अइसन की बात हइ मेयर - अगर हम हिम्मत कर सकिअइ  हमर घर में अपने लगी
एगो निम्मन कमरा हइ रोशनीदार शांत  लेकिन नयँ हम खुद अनुभव करऽ हिअइ
कि ई हमरा लगी बड़गो सम्मान के बात हइ  नराज नयँ होथिन - भगमान कसम
सरलहृदयता के कारण प्रस्ताव रखलिअइ ख़्लिस्ताकोव - एकर विपरीत हमरा लगी
खुशी के बात होतइ  हमरा लगी ई सराय में रहे के अपेक्षा निजी घर में जादे
आनंद मिलतइ मेयर - आउ हमरा केतना खुशी होतइ  आउ हमर पत्नी के केतना खुशी
होतइ  ई हमर स्वभावे हइ - बचपने से अतिथि-सत्कार (मेहमाननवाजी) खास करके
जब अतिथि प्रबुद्ध #### व्यक्ति होवे  ई नयँ सोचथिन कि हम
चाटुकारिता (चापलूसी) के साथ बात कइलिअइ नयँ हम अइसन पापी नयँ हिअइ हम
बिलकुल पूरे सहृदयता से कहब करऽ हिअइ ख़्लिस्ताकोव - हार्दिक धन्यवाद 
हमहूँ खुद्दे - हम दू चेहरा वला (कपटी) लोग के नयँ पसीन करऽ हिअइ  हमरा
अपने के निष्कपटता #### स्पष्टवादिता) आउ सहृदयता बहुत पसीन पड़ऽ हइ
आउ हम स्वीकार करऽ हिअइ कि एकरा से जादे हमरा कुछ नयँ चाही - जब तक कि हमरा
साथ व्यवहार कइल जाय निष्ठा #### आउ आदर के साथ आदर आउ निष्ठा के
साथ  सूची पिछला अगलादृश्य-७(ख़्लिस्ताकोव बाद में ओसिप)ख़्लिस्ताकोव - सच में लगऽ हइ जइसे हम
खइवे नयँ कइलूँ ई खाली हमर भूख आउ तेज कर देलक  अगर हमरा पास रेजकी
(खुदड़ा) पैसा होत हल त हम ब्रेड रोल लावे लगी बजार भेज देतूँ हल ओसिप -
(अंदर आवऽ हइ) मेयर कोय कारण से आ गेलथिन पूछताछ करब करऽ हथिन आउ अपने के
बारे पूछ रहलथिन हँ ख़्लिस्ताकोव - (डरते) हलऽ लऽ  ई सराय-मालिक के बच्चा
शिकायत करियो चुकलइ  अरे अगर कहीं ऊ हमरा वास्तव में जेल में डाल देइ 
अगर हम कुलीन तौर-तरीका से शायद जइअइ त  नयँ नयँ हम नयँ जाय लगी चाहऽ
हूँ  हुआँ शहर में अफसर आउ लोग चक्कर मारते रहऽ हइ आउ हम मानूँ
जान-बूझके फैशन बना लेलूँ एगो व्यापारी के लड़की के साथ आँख लड़इलूँ 
नयँ नयँ नयँ चाहऽ हूँ  आउ ऊ हइ केऽ वास्तव में ऊ जुर्रत कइसे करऽ हइ
 हम ओकरा लगी कीऽ हकिअइ कोय व्यापारी कि कोय मजूर  (ढाढ़स बान्हऽ हइ आउ
सँभल जा हइ) हाँ हम ओकरा सीधे कहबइ - अपने जुर्रत कइसे करऽ हथिन कइसे
अपने  (दरवाजा के हैंडिल घुम्मऽ हइ ख़्लिस्ताकोव के चेहरा पीयर पड़ जा
हइ आउ ऊ डरके सिकुड़ जा हइ ) सूची पिछला #### 0 #### #### #### #### /* #### */ #### #### #### #### #### #### #### #### #### #### #### #### #### #### #### बिगुल॰ = बिखरइत गुलपासा (मगही कहानी संग्रह)
कहानीकार - रामचन्द्र 'अदीप' प्रकाशक - मागधी माँजर मंच बिहारशरीफ
(नालन्दा) संस्करण – १९८५ ई॰ ६0पृष्ठ  मूल्य – ९ रुपइया देल सन्दर्भ
में पहिला संख्या पृष्ठ और बिन्दु के बाद वला संख्या पंक्ति दर्शावऽ हइ
कुल ठेठ मगही शब्द-संख्या - ५२७ई कहानी संग्रह में कुल १६ कहानी हइ  क्रम
सं॰ विषय-सूची लेखक पृष्ठ 0 कबूलऽ ही रामचन्द्र 'अदीप' #### 0 -------- डॉ॰
ब्रजमोहन पाण्डेय 'नलिन' #### 0 नजरिया अदीप पर डॉ॰ लक्ष्मण प्रसाद चन्द #### सूची ---- #### १ एगो आउ टावर १-४ २ मनसूबा ५-८ ३ डराफ ९-१२ ४ छँहुरी
के छाँव में १३-१५ ५ नावा दिन १६-१८ ६ देस-देसाबर १९-२२ ७ किस्त में
बँटल जिनगी २३-२५ ८ टँगल अतीत २६-२८ ९ बउँखल बिंडोबा २९-३१ १0 टूटइत पुल
३२-३५ ११ दसरथ के अँगना में ३६-३९ १२ उधार पसेना के तहियाल नोट ४0-४३ १३
सूखइत सोर ४४-४७ १४ सहेजल सपना ४८-५१ १५ बिखरइत गुलपासा ५२-५५ १६ राँगल
रउद ५६-६0 ठेठ मगही शब्द (अ से द तक):१ अंगना-ओसरा (बेटा-बेटी
जइसे-जइसे बड़गो होवऽ हल ऊ छोटगर होवे लगलन हल  सामने कोय बोले या नञ्
मुदा जेकरा जे मन में आवऽ हल करवे करऽ हल  ऊ देख रहलन हल कि उनकर हुमाद आउ
लोहमान पर विदेशी इत्र के महक तेज हो रहल हल  बाल धोवे ले 'हेलो' सम्पू
लक्मे आउ अफगान असनो के डिब्बा अंगना-ओसरा में ढनमनाय लगल )
(बिगुल॰३११८-१९)२ अंगा-पैंट (ई बेर फिनु टरक लाइने होटल में जाके लगल 
बनारसी बाबू के लाइन होटल के अजबे-अजीब ताजा अनुभव हो रहल हल  दूध पीअइत
बुतरू टरक रुकतहीं बिढ़नी नियन आदमी के घेर ले हल  टूटल जग चनकल गिलास
मइल-कुचइल अंगा-पैंट  पानी की पीअल जात सउँसे निरारे से पसीना चूए लगऽ हल
) (बिगुल॰५२४)३ अंधड़ (पुस्तइनी घर आउ बड़हल-बगान के अब की जरूरत हे  बहू
आउ अजय के आउफिस जाय के बाद तो कोवाटर खालिये रहऽ हे  दरदगर बात तो ई लगल
कि घर के देखे भाले ले एगो अप्पन आदमी चाही / अजय के बात तो भोला बाबू के
अंधड़ जइसन लगल  जोम में अब विजय के घर पहुँच गेलन  उनका लगऽ हल कि
तनिकना घर के उमस से अलगे खड़ा हो जाय मुदा आँख मूँदला से कहीं अन्धड़ रुक
गेल हे ) (बिगुल॰८१३ ३९१0)४ अइसनका (= इस प्रकार का) (जिअल जिनगी के
तस्वीर टाँगे में ईसा मसीह के दरद महसूसऽ हलन  मुदा कुछ अइसनो हल जेकरा
बेला-मोका देखके अपन सन्दूक में रख दे हलन  अइसनका फोटू के चलते तो
कभी-कभी मेहरारू से महीनो-महीना मुँहफुलौअल हो जा हल  कुच्छे समय में
धुरन्धरी आउ पइसा के प्रभाव के जोड़-तोड़ से गियान से जादे सटिफिकेटे सरिया
देलन  पसरल सटिफिकेट के देख-देख के राधिका के गियान से ओकरा तौलते मन ही
मन कुछ सोचे लगऽ हलन  उनका लगऽ हल कि अइसनका सटिफिकेट से संस्था सब के की
कलियान होत ) (बिगुल॰२६८ ४२१२)५ अउघट (= अवघट कठिन दुर्गम) (समता
विसमता के घाट में अउघट चाल जदि देखे के होय तो अपने 'अदीप' जी के कहानी
सेंगरन देख सकऽ ही ) #### अउनपथारी (एतना दिन में बेटी-दमाद
दिल्ली बम्बई आउ मद्रास होते कलकत्ता में आके टिक गेलन हल  ई जान के माय
कालीघाट आउ बाबूजी गंगासागर के बात मन में पोसे लगलन हल  सोचऽ हलन कि एही
बहाने घर के दशा पर भी उनकर धियान देलावल जात  माय त अउनपथारी होके
ओझा-फकीर एक कर देलकी हल  लिफाफा में भभूत आउ परसाद के पुड़िया ठूँस दे हली
 राधे बाबू के लगऽ हल कि राधिका के कामकाजू होते उनकर पसेना पउडर आउ
लमेंडर के लेप में लोप हो जात  मुदा फिनु राधिका के सटिफिकेटिया गियान के
भंजावे ले अउनपथारी हो जा हलन ) (बिगुल॰३४१८ ४३१६)७ अकेलुआ (बँटवरे घड़ी
ऊ ढेरो-ढेर परिवार के विदेस जाय से रोकलन हल  मुदा सोंचे लगलन कि
देखते-देखते उनकरे सउँसे देसी ताना-बाना विदेसी बटखारा के हवाले हो गेल 
अब दुन्नू परानी एकदमे अकेलुआ महसूसे लगलन  जोम में टीसन पहुँच गेल 
मिसमाँमीस में भी चन्दू एकदम अकेलुआ बूझ रहल हल  कभी नीपे ले त कभी बाढ़े
ले आउ कभी-कभी बुतरुन-बानर के चलते अँगना लड़ाय के अखाढ़ा हो गेल  तीनो
गोतनी में अबोला त ढेरोढेर दिन तक चलऽ हल जेकर हवा से भाय लोग भी नञ् बचऽ
हलन  फिन चुप्पी टूटे के झगड़े-तकरार त अकेलुआ रास्ता रह गेल हल )
(बिगुल॰११३२ ३३२-३ ३८८)८ अखढ़िया (पत्रिका भी निकाललक आउ किताबो छपवइलक
 एकरा ई तेवर बचावे खातिर 'टिसनिया सर' भी बने पड़ल  मुदा कुछ दिन में
देखे लगल कि एकर ताव के रग्गड़ से जंगालो कलम के जंग छूटे लगल पुरान
शेरवानी धोवाय लगल  अखढ़ियन के अखर गेल  एकर सरगना होनइ के कबूले ले
तइयारे नञ् ) (बिगुल॰५११)९ अखाढ़ा (= अखाड़ा) (रसोइ त अँगने में बनऽ हल
मुदा थरिया भितरे में परसा हल  कभी नीपे ले त कभी बाढ़े ले आउ कभी-कभी
बुतरुन-बानर के चलते अँगना लड़ाय के अखाढ़ा हो गेल  पहिले तो पहलवान जी
सोचलन कि भतीजा हमर लाठी उठावत अखाढ़ा सम्हारत  अखाढ़ा के धूरी ओकरो लगावे
लगलन  मुदा भगवान दास धोबियापाट आउ कइँचिया सीखे से जादे धियान गुरुपिंडे
पर दे हल  हरदम करे-किताब के बात करऽ हल ) (बिगुल॰३८६ ४५३)१0 अजगुत (ई
बेर फिनु टरक लाइने होटल में जाके लगल  बनारसी बाबू के लाइन होटल के
अजबे-अजीब ताजा अनुभव हो रहल हल  दूध पीअइत बुतरू टरक रुकतहीं बिढ़नी नियन
आदमी के घेर ले हल  टूटल जग चनकल गिलास मइल-कुचइल अंगा-पैंट  पानी की
पीअल जात सउँसे निरारे से पसीना चूए लगऽ हल  देस के अनेको राज आउ धरम के
एगो अजगुत पड़ाव पनपऽ हल ) (बिगुल॰५२६)११ अजुका (= आज का वर्तमान) (मनुस
मसीन हो गेल हे  घड़ी के सुइये पर अदमी नाच रहल हे  घर के परिभाषो बदलल हे
 लड़का-लड़की सब कमासुत  सब कामकाजू  कोय केकरो पर बोझ नञ्  अपन चारो दने
दूगो हाथ आउ दस गो मुँह के दसा देख रहलन हल  अजुका सिच्छा ले नवा-नवा
नक्सा नापे लगलन हल ) (बिगुल॰१0६)१२ अजुकी (नया मकान तो इनका सस्ते
किराया में भेट गेल हल  हल तो शहर आउ औफिसो से दूर मुदा सोचलन हल कि
किराये के कोताही पर अजुकी कमी - टी॰भी॰ फ्रिज आउ सोफा कीनल जात 
बुतरु-बानर के मनलग्गी आउ शहर-सिनेमा से एकदमे फुरसत ) (बिगुल॰१३५)१३
अनंद (= आनंद) (बचपन में ऊ तीनो भाय-बहिन खुब्बे मिल-जुल के रहऽ हल  सावन
के सगुनल घड़ी लेल छोटकी राखी बान्हे या भेजे लेल त महिनो-महिना से तैयारी
करऽ हल  तीनों के मेल-जोल या झगड़ा में भोला बाबू आउ उनकर मेहरारू के अजबे
अनंद मिलऽ हल ) (बिगुल॰५१४)१४ अनकर (अनकर घर के मेहरारू के लिवास
सुन्नरता आउ भोजन के साथ तीअन-तासन के तारीफ त उनकर ठोरे पर रहऽ हल  दोसर
घर के बइठकी ले मौका तलासते रहऽ हलन  ई सब बात-विचार में अपन राधिका के
कामकाजू बनावइ के चरचा जरूरे करऽ हलन  तब भी उनका अनकरे घर के जनवादी
विचार अच्छा लगऽ हल अपन राधिका पर से सामंती तेउरी कहियो नञ् उतारऽ हलन 
कमाल के परिवार हल त बस गुप्ता साहेब के अनकर घर के मौज-मस्ती में केतनो
भिंज जाय मगर अपन घर के ओदा करे के कसम शायदे तोड़ऽ हलन  उनका जिनगी के ई
सब तामझाम में एकदमे विश्वास नञ् हल  खरचा-पानी के पनगर विचार के एकदमे
ठोस बनाके सजइलन हल ) (बिगुल॰४३५ १0 ५३६)१५ अनजानल (रह-रह के बनारसी
बाबू घड़ी देखऽ हलन आउ मने-मन परिवार के पहुँचे के समय तय करऽ हलन  अपन
परिवार के जीप से आगुए भेज देलन हल  जगह अनजानल हल पर एगो दोस्त के पता
साथे हल आउ चिट्ठी पहिलहीं पठा देलन हल ) (बिगुल॰५२२२)१६ अनबेरा (अजीम
सलीम आउ शबनम के विदेस बस जाय से कलीम साहब बउधा बकरी तोता-मैना आउ
सँझउकी चाय से एकदम्मे घुल-मिल गेलन हल  कलीम साहब आउ उनकर बेगम के अनबेरा
ले अदमिये नञ् भेंटऽ हल ) (बिगुल॰१११६)१७ अपनउती (पहिले ऊ चर्च के गाड़ी
चलावऽ हल  डाकटर साहेब के भी बाल-बुतरुन इसाई-स्कूल में पढ़ऽ हल  जब भीड़
नञ् रहऽ हे त डाकटर साहेब ओकरा से खूब अपनउती-सन बतिया हथ - साइमन  अब
तुम ठीक हो रहे हो ) (बिगुल॰१८२)१८ अबोला (कभी नीपे ले त कभी बाढ़े ले आउ
कभी-कभी बुतरुन-बानर के चलते अँगना लड़ाय के अखाढ़ा हो गेल  तीनो गोतनी में
अबोला त ढेरोढेर दिन तक चलऽ हल जेकर हवा से भाय लोग भी नञ् बचऽ हलन )
(बिगुल॰३८६)१९ अरघ (= अरग अर्घ्य) (समय सँसर रहल हल आउ चनेसर एकदम थहुआल
 एक दिन हवा के झोंका आल आउ चनेसर बगले के शहर के नावा कॉलेज में पहुँच
गेल  दस हजार के डोनेसन के डलिया लेके अरघ देलक तब कहीं पेटकट्टू नौकरी
पइलक ) (बिगुल॰५0१७)२0 अलगउँझा (रोजगार से राजा बनइ के राज त नइहरे से
जानऽ हली जेकरा ससुरार में देउर सब के बीच बखानते रहऽ हली  शुरू में उनका
एगो सुकून मिलऽ हल  अलगउँझा के आग कहियो धधाय नञ् दे हली )
(बिगुल॰३८२९)२१ अलोपना (दिन में आदमी से जादे जानवरे नजर आवऽ हल मुदा रात
में आदमी के डर से जानवर एकदमे अलोप जा हल  रात भर आदमी के हो-हल्ला
धउगा-धउगी आउ बम-पटाका के अवाज से सउँसे महल्ला थरथराल रहऽ हल  ढेरोढेर
दिन पर टुनमुनइलन आउ दुर्गापूजा देखे निकललन  बिजली के चमक से उनका रातो
में दिन के भरम हो रहल हल  सउँसे शहर लउडिस्पीकरे के ऊलजलूल आवाज ओढ़ले हल
 कीर्तन-भजन तो अलोप गेल हल ) (बिगुल॰१३२३ ३१२५)२२ अल्लग (= अलग)
(कहानी के सम्बन्ध में हम की कहूँ  ई सब कहानी के दीया हमर हाजिरे-नाजिर
में नेसाल हे तब भी कह सकऽ हूँ कि ओहे कहानी कहानी कहलाय के दावा करऽ हे
जे अपने अपने रब्बऽ हे लिखवइया आउ कहवइया से एकदम अल्लग आलोचक के नजर के
ठुनका लगला पर ) #### असरगर (परिवार लेल जीवन में एक से एक
जोखिम उठइलन हल  परिवार के ओदगर आउ गुदगर बनावे लेल लड़कन के पढ़ाय से असरगर
ओहदा तक ठेले में कतना गंजन उठइलन हल ) (बिगुल॰५२२७)२४ आगू (= आगे) (दहेज
के खिलाफ जहाँ कहीं भी सभा-गोष्ठी होवऽ हल राम बाबू सबसे आगू बइठऽ हलन 
मगर सामाजिक रेवाज के आग में कूदे के तैयारी में लोक-लाज अपना-पराया
बड़-छोट नाता-गोता सब भूल गेलन हल ) (बिगुल॰२२४)२५ आजिब (= वाजिब
उपयुक्त) (जीवन बाबू उत्सव आउ समारोह में करीगर आउ मिसतरी के आजिब इज्जत आउ
मेहनताना दे हलन ) (बिगुल॰३0२८)२६ आल-गेल (बेटन लोग के समाचार आल-गेल लोग
से भेट जा हल  मिसरी आउ मिठुआ से मिले ले अब मन तड़पे लगल हल  कखनउँ
भोजाय ले डगरिन चाची ले दवाय चाचा ले दारू त बहिन ले किताब घर से किताब
से लेके परीच्छा घड़ी तक देवाल फाँदा-फाँदी से गुजरे पड़ऽ हल  आल-गेल
मामू-ममानी आउ फूफा-फूआ के टिसन आउ बस अड्डा छोड़े में उनका एगो अजबे सुकून
मिलऽ हल  उनकर घरवली के छोट शहर के सिनेमा होटल तनिको अच्छा नञ् लगऽ हल
आउ जादे लोग से मुँह-लगउअल भी नञ् करऽ हली  कुछ दूर-दराज से आल-गेल लोग से
उनकर घर भरले रहऽ हल  महीना में दू-चार दिन त बड़गो शहर के सैर-सपाटा करिये
ले हली ) (बिगुल॰२२१५ ३७९ ५३२१)२७ आल-जाल (~ करना) (एक से एक नेता आउ
देशप्रेमी के भाषण  खुब्बे ताली लगऽ हल  मुदा ऊ तो लड़कपने से कलकत्ता
आल-जाल करऽ हल  ओकर की दोष हल  बने या बिगड़े ले पहिला आदमी कलकत्ते भागऽ
हल ) (बिगुल॰२२९-१0)२८ आसनी (पूरब आउ पच्छिम के जोड़-घटाव में ई समाज के
असलिये हिसाब डगमगा गेल हे  आदमी पीढ़ा आउ आसनी छोड़के डायनिंग टेबुल पर आ
जा हे मुदा भोजन के पहिले थरिया के चारो बगल पानी ढारवे करऽ हे )
(बिगुल॰३0१३)२९ इंजोर (चमक त घरो से जादे अपन बेटा-बेटी में लइलन हल 
बेटी ले त लड़का खरीदिये लेलन हल  बियाह में उनकर पइसा बारूद के काम कइलक
हल  बरात के चमक से इलाका इंजोर हो गेल हल  मुदा बेटन के बियाह में कुले
कोर-कसर निकाल लेलन हल ) (बिगुल॰२७१९)३0 इंटरभिउ (= #### (एक दिन
धंधउरा तर मकइ के बाल सेंकइत बड़का भइया आसते से इसारा कइलका कि कब तक सब से
नुका-छिपा आउ कतरब्योंत करके तोरा जेब खरचा चलइअउ  तखने ओकर आँख झरझरा गेल
 ओकरा लगल कि धरती फटे आउ ऊ समाय  एतनइँ कह सकल कि एत्तेक जगह तो दरखास
आउ इंटरभिउ देलूँ ) (बिगुल॰५0३)३१ इड़ोत (भोला बाबू के कामयाब सोहरत से
छोटकी के शादी तो छूमंतर में तय हो गेल हल  लेन-देन आउ सब समान के फिरिस्त
सावधानी से तैयार करके बस में बइठ गेलन हल  घर से निकले घड़ी छोटकी के माय
दही के टीका आउ छोटकी केवाड़ के इड़ोत से परनाम कइलक हल  साझा परिवार के
मेरावल जउरी जब ओझरा हल तब सोझरइवे नञ् करऽ हल  तभियो रघुबंस तन-मन के
गरमी के अपन आचरण से इड़ोत करते रहऽ हलन  महीना के पहिला पख हल  अपन बटुआ
से सिनेमा के तीन गो टिकट अलगे करइत राधे बाबू के हाथ में नोट थम्हइते
झटके के साथ नजर से इड़ोत हो गेली ) (बिगुल॰७२८ ३७३१ ४३३0)३२
इद्धिर-उद्धिर (= एद्धिर-ओद्धिर) (सही जिनगी के केतना थोक आउ खुदरा तो अब
यादो नञ् पड़ऽ हे  महाजन केतना तपाक से छोटका तराजू पर ओकर बड़का कंगना के
जल्दी-जल्दी तौलके ठंढा हाथ में फर-फर नोट धर देलक हल  ई रुपइया कभी ओकर
देह में फगुनी सिहरन दे हल  ई महाजन के बेटवा एकदमे पइसा के जलमल हे
एक्को पइसा इद्धिर-उद्धिर नञ् ) (बिगुल॰१६५)३३ इनल-गिनल (राधे बाबू
हियावऽ हलन कि अपन छोटगर शहर में भी कामकाजू जन्नी के जमात भारी हो रहल हे
 पहिले तो बस बुढ़िया मेम आउ इनल-गिनल बालिका स्कूल के मास्टरनिये शहर के
कामकाजू जन्नी के नाम पर टिकल हल  अब त डाकडर परोफेसर वकील आउ ढेरो आफिस
के कामकाजू जन्नी के भीड़ में मास्टरनी आउ नर्स के चरचे उठ गेल हे )
(बिगुल॰४११५-१६)३४ उँचगर (चनेसर के लाख मनाहट पर भी माय के बात आउ भोजाय
सब के ठिठोलिये के ठहाका गूँज गेल आउ लगले फागुन में बियाह हो गेल  एगो
नौकरियाहा बाप के पढ़ल-लिखल बेटी घर में दुल्हन बन के आ गेल  चनेसर धिरजा
बान्हलक कि ससुर उँचगर ओहदा पर हथ कउनो जुगाड़ से नौकरी देला देता )
(बिगुल॰४९४)३५ उकटापइँची (आज फिनु घर के बरतन-बासन के फेंका-फेंकी आउ घोर
मगही तेवर से उकटापइँची देख-सुन के एतना ने टूट गेलन हल कि उनका राम बने के
सब सपना अब चूर-चूर हो गेल हल  दशरथ जइसन बाबू जी बुढ़ारी में दरोजा पकड़ले
दया जुकुर बनल हलन ) (बिगुल॰३६२)३६ उक्खी-बिक्खी (आज दिनो भर पागल आउ
गँवार जइसन बउँख के चूर-चूर हो गेल हल  उदास ओंटघल हल कलकत्ता जइसन शहर
के सड़क पर  ओकरा अब तनिको मन नञ् लग रहल हल  समय त काँटा जइसन शरीर से
सटल हल  मन में उक्खी-बिक्खी समा गेल हल ) (बिगुल॰३२४)३७ उघरना (ऊ बूझे
लगलन हल कि ई नावा रंगरूट के सामने देश समाज आउ धार्मिक बात करनइ फजूल हे
 अपन सामने ही उनकर बात-विचार के बखिया उघर गेल  ऊ जलसा से समटाल
दरी-बिछौना जइसन समटा गेलन ) (बिगुल॰३१९)३८ उजलत (एगो घिसल चेहरा वाला
नौकर आके ओकरा सिर से गोड़ तक बड़ी देरी तक देखलक हल  ओकरे से मालूम होल हल
कि मेहमान आउ रीता कउनो नेउता में गेल हका  इंतजार करइत चन्दू के नजर के
सामने अपन घर के गीत-नाध गहमागहमी आपाधापी आउ सउँसे तैयारी के नक्सा नाच
गेल  ओकरा लग रहल हल कि माय-बाबू जी के उजलत अप्पन धपड़ाही सब ठंढा गेल )
(बिगुल॰३५२२)३९ उटंग (ई सब कथा-कहानी आउ तूल-तेवर से केसो के मन असमान छूए
लगल  चनेसर एम॰ए॰ में अव्वल आल हल  नोनी लगल धोखड़ल देवाल उटंग केवाड़ी
खपड़ा के छप्पर केसो के आँख में गड़े लगल  उनके सामने किसुन आउ कैलास के घर
देखते-देखते आँख में गड़े लगल ) (बिगुल॰४८८)४0 उटपुटांग (डाकटर साहेब त
बस एक हाथ से पइसा - एक हाथ से पुरजा एक हाथ से पइसा - एक हाथ से पुरजा 
कभी-कभी गोस्सा वला अवाज  डाकटर साहेब भी की करतन  कभी-कभी उटपुटांग
मरीजो रहऽ हे  एक्के बात के दस बेर ) (बिगुल॰१७२२)४१ उधार-पुधार (अइसनो
भीड़ में दिनेश बाबू अप्पन गाँहक के नाम दिमाग में टांकतहीं रहऽ हलन आउ
उधार-पुधार वलन के नाम अँगुरिये पर हिगरा ले हलन ) (बिगुल॰५८१0)४२ उपरउकी
(भगवान दास दुन्नू के अपन उपरउकी कोठरी में ले गेल  फिनु गाँव-घर के
समाचार पूछे लगल  पहलवान जी पूरा जोर लगाके सब हाल सुना रहलन हल  कउन
खन्हा में नहर बनल बिजली लगल  केकर बेटा की करऽ हे  मुदा चाची तो एकदम
मनझान हो रहली हल ) (बिगुल॰४६२७)४३ उपरकी (नहा करके रामबाबू नया-नया कपड़ा
बदललन आउ एकदमे ताजा महसूसे लगलन हल  टावर के सीढ़ी पर बइठल ताजा अखबार
देखे लगलन  उपरकिये पन्ना पर फोटू के साथ एगो बड़गो परिवार के घटना हल 
दहेज में फ्रीज बाकी रह जाय गुनी बहू के किरासन तेल से जला देवल गेल हल 
डाकटर साहेब त बस एक हाथ से पइसा - एक हाथ से पुरजा एक हाथ से पइसा - एक
हाथ से पुरजा  कभी-कभी गोस्सा वला अवाज  डाकटर साहेब भी की करतन 
कभी-कभी उटपुटांग मरीजो रहऽ हे  एक्के बात के दस बेर  जइसे-जइसे समय बीतऽ
हे डाकटर साहेब के उपरकी धोकड़ी गदरा के गब्भिन हो जाहे तब उनकर चेहरा के
रंग आउ खिल जाहे ) (बिगुल॰४२७ १७२४)४४ उबजना (= उपजना) (रसे-रसे चनेसर
भी खेत पर गोड़ाटाही करे लगल  थकल-फिदाल जब भी आवे त घर में एगो आउरो तनाव
महसूसे  बाबू जी के ललोसा हल कि कम से कम छोटका बाहर निकले  खाय भर गल्ला
तो उबजिये जाहे कुछ बाहरी से आवत त घर सम्हर जात मुदा एहो तो घरे के आँटा
गील करे लगल ) (बिगुल॰४९२१)४५ उमकना (टैक्सी में बइठते ही डेरा के
ठौर-ठेकाना धियान से देखलक हल  उमंग मे एतना मनेमन उमक रहल हल कि जतरा के
थकउनी थाहियो नञ् सकल ) (बिगुल॰३५१५)४६ उमड़ल (सच में महल्ला की हल  दिन
भर गाय-बैल बकरी गदहा-गदही आउ मरियल कुत्ता-कुत्ती सउँसे महल्ला के
धाँगते रहऽ हल  दूर-दराज से आवल कुत्ता 'झाँव-झाँव' करते रहऽ हल  ई सबन
के झगड़ा में कखनउँ-कखनउँ आदमी के घंटो-घंटा टिक जाय पड़ऽ हल  सउँसे टोला
में बस एगो अधेड़ उमर के उमड़ल जन्नी जानवर आउ आदमी के पुचकारते-फटकारते रहऽ
हल ) (बिगुल॰१३२१)४७ उसकाना (रघुबंस के 'राम' होवे ले बाबुए जी उसकइलन हल
) (बिगुल॰३६६)४८ एकदम्मे (= एकदम ही) (सहाय जी तो पढ़ल-लिखल गुनी लड़की के
बाप हलन  पैसा-कौड़ी के कउनो कमी नञ् हल मुदा दहेज के तय-तमन्ना में
पढ़लो-लिखल परिवार में जे हिचक पैदा होल तो सहाय जी लूडो के दान जीतइवाली
गोटी जइसन आगे बढ़के फिर अप्पन घरे लौट अइलन आउ तब सहाय जी एकदम्मे बेसहाय
हो गेलन हल ) (बिगुल॰३२७)४९ एकल्ले (रीता के बियाह के बाद घरे में एगो
आँटा-चक्की के छोटगर मील खड़ा कइलन हल  आँटा के जरती से घर के चूल्हा जरे
लगल हल  खेत पर कामे की रह गेल हल  खेत लेल एकल्ले चन्दू ढेर हल  दू
डैना के पंखा हियइते-हियइते पुष्पा के झपकी आ गेल  फिन जगला पर देखलक कि
एकल्ले दाइये गाड़ी लेके ओकरा ले जाय ले आल हे आउ मालूम होल कि दमयंती आज
केकरो से नञ् मिल रहली हे ) (बिगुल॰३४८ ६0२९)५0 एक्के (= एक ही)
(डॉक्टर साहब बड़गो आदमी हलन  लड़की सुन्दर आउ सुशिक्षित  बियाह के सब
बन्दोबस्त डॉक्टर साहब आउ उनकर कनिआय नाप-तौल के अपन औकात के मोताबिक कइलन
हल  मुदा बराती के भीड़ आउ तकरार से एक्के झटका में अइसन छितरइलन हल कि
अठवारा तक उनकर अपने गला के आवाज गायब हो गेल हल ) (बिगुल॰३१६)५१ एतनइँ
(एक दिन धंधउरा तर मकइ के बाल सेंकइत बड़का भइया आसते से इसारा कइलका कि कब
तक सब से नुका-छिपा आउ कतरब्योंत करके तोरा जेब खरचा चलइअउ  तखने ओकर आँख
झरझरा गेल  ओकरा लगल कि धरती फटे आउ ऊ समाय  एतनइँ कह सकल कि एत्तेक जगह
तो दरखास आउ इंटरभिउ देलूँ  दौड़-धूप आउ पैरवी के पाया जब घसक गेल कत्तेक
जगह घूस के देलो पइसा नञ् लौटल त मंझला भइया एतनइँ तो कहलका - कर लेलऽ
नौकरी  तनी घरवली के मुँह सम्हारे ले कहऽ ) (बिगुल॰५0२ ५)५२ ओंटघल (आज
दिनो भर पागल आउ गँवार जइसन बउँख के चूर-चूर हो गेल हल  उदास ओंटघल हल
कलकत्ता जइसन शहर के सड़क पर  ओकरा अब तनिको मन नञ् लग रहल हल )
(बिगुल॰३२२)५३ ओजन (= वजन) (ओकर तो लम्मा इलाज हे  लाल-पियर दवाय आउ फोटू
लेके ओकरा दू-चार दिन पर जाय पड़ऽ हे  कम्पोटर त ओजन आउ बुखार लेके छोड़ दे
हे पर डाकटर साहेब से बात करे ले दू पहर तक ठहरे पड़ऽ हे )
(बिगुल॰१७२६)५४ ओझराना (= उलझना उलझाना) (साझा परिवार के मेरावल जउरी जब
ओझरा हल तब सोझरइवे नञ् करऽ हल  तभियो रघुबंस तन-मन के गरमी के अपन आचरण
से इड़ोत करते रहऽ हलन ) (बिगुल॰३७३0)५५ ओदगर (अनेकन बार तीज-त्योहार आउ
साड़ी-कपड़ा लेल झगड़ा होवऽ हल मुदा उनकर घरवाली के साड़ी निछावर हो जा हल आउ
राम बाबू अपन फुलपैंट रफूघर में घर के डाकघर के बचत योजना के सटिफिकेट लेके
सथा जा हलन  राम बाबू के जब भी अइसन मोट रकम से हाथ ओदगर होवऽ हल डाकघर
या बैंक के चक्कर मारिये के सन्तोष के साँस ले हलन  छोट-मोट रोजी-रोजगार
के लत्तर खुब्बे फइलइलन हल  मुदा रोजगार के लत्तर हरियर हो-हो के पियरा जा
हल  तब भी मन से कहियो हार नञ् मानलन हल  एक्के जउरी से बँधल रहे के बात
सोचते रहऽ हलन  उनकर घरनी भी परिवार के नावा नक्सा ले ओदगर हाथ सुखइते रहऽ
हली  बड़गो शहर के झमेटगर घराना से अइली हल  परिवार लेल जीवन में एक से
एक जोखिम उठइलन हल  परिवार के ओदगर आउ गुदगर बनावे लेल लड़कन के पढ़ाय से
असरगर ओहदा तक ठेले में कतना गंजन उठइलन हल ) (बिगुल॰२५ ३७२७ ५२२७)५६
ओदमाइन (खुब्बे गुना-भाग करके बाबूजी रीता के बियाह बड़गो घर में कइलन हल 
ऊ बूझलन हल कि बेचके भी कुछ निमने चीज कीनलन हे  जोत-जमीन के बड़गो हिस्सा
बिक जाय पर भी उनकर दिमाग में नक्सा नाचऽ हल कि बुढ़ारी में बेटी-दमाद उनकर
चरपाइ के ओदमाइन ढीला नञ् होवे देत ) (बिगुल॰३३३0)५७ ओदा (महीना दू महीना
से जब दिन आगू बढ़ल आउ पइसा मिले के कोय चाल-चपट नञ् भेल त चनेसर सहमे लगल 
कॉलेज तो चल निकलल  लड़कन तराउपरी  महीनो-महीना बाद मीटिन होल आउ निरलय
लेल गेल कि तीज-तेहवार में हाथ ओदा कइल जात  कमाल के परिवार हल त बस
गुप्ता साहेब के अनकर घर के मौज-मस्ती में केतनो भिंज जाय मगर अपन घर के
ओदा करे के कसम शायदे तोड़ऽ हलन  उनका जिनगी के ई सब तामझाम में एकदमे
विश्वास नञ् हल  खरचा-पानी के पनगर विचार के एकदमे ठोस बनाके सजइलन हल )
(बिगुल॰५0२४ ५३७)५८ ओरियाना (देस के बँटवारे के समय उनकर ढेरो-ढेर
रिश्तेदार अपन देसे के विदेस बनावे में शरीक हो गेलन हल  मुदा कलीम साहब
के समझ में अपन देस के दिगर देस बूझे के बात नञ् ओरिया हल  बनारसी बाबू
अपन छोट बेटन ले ओतना परेशान नञ् हलन जेतना बेटी ले  अब ऊ महसूस रहलन हल
कि राजधानी में पढ़ाय-लिखाय सुख-सुविधा के नाम पर बड़गो मकान नाधे से कइसन
ओरिया गेलन हल हाथ एकदम पातर हो गेल हल ) (बिगुल॰९७ ५४१९)५९
ओलहन-पटोतर (छोट-मोट बात पर भी किरिया-कसम आउ ओलहन-पटोतर से अँगना आसमान
छूअ हल  तब भी रघुबंस वली बउसाव करते रहऽ हली ) (बिगुल॰३८२६)६0 ओलहाना
(तब भी मिल्लत से बनल मिलकीयत के नक्सा उनकर दिमाग से नञ् उतरऽ हल  फिन
करिये की सकऽ हलन  ने उगलते बनऽ हल ने निगलते ओलहा हल ) (बिगुल॰३८१७)६१
ओसरा (= ओसारा) (रसे-रसे ओसरा भी भित्तर में बदले लगल आउ रघुबंस के लाख
कोरसिस के छइते भित्तर से जादे भनसे हो गेल  ठोनावादी से अँगना गरम रहे
लगल ) (बिगुल॰३८१)६२ कंधा-घोड़की (माइये के मुँह से मगही के पहिल शब्द कान
से टकराल होत आउ फिनु कंधा-घोड़की चढ़इते बाबुओ जी मारे या दुलारे में मगहिये
मुहावरा से काम चलइलन होत ) #### कइँचिया (पहिले तो पहलवान जी
सोचलन कि भतीजा हमर लाठी उठावत अखाढ़ा सम्हारत  अखाढ़ा के धूरी ओकरो लगावे
लगलन  मुदा भगवान दास धोबियापाट आउ कइँचिया सीखे से जादे धियान गुरुपिंडे
पर दे हल  हरदम करे-किताब के बात करऽ हल ) (बिगुल॰४५४)६४ कइल (= किया
हुआ) (किरन जी कभी-कभी अपन स्व॰ पिता विदेसी बाबू के साथ कइल बेहवार में
भुला जा हलन  भोरे उठके अपन हाथ से चाह बनाके पहिला गिलास बाबुये के दे
हलन  रात के भोजन भी एक्के साथ करऽ हलन  तीज-तेहवार में किस्ते पर मगर
घर में सबसे पहिले कपड़ा-लत्ता बाबुये आउ माय लेल कीनऽ हलन )
(बिगुल॰२५२३)६५ कचकच (बनारसी बाबू नाता-गोता आउ दूर-दराज के परिवार से
हटके पूरा धियान अप्पन उम्दा परिवार पर टिकइले रहलन हल  उनकर सब जोड़-घटाव
के माने हल - बेटा-बेटी आउ मेहरारू मुदा उनकर ऊ मनसूबा पर सुमन एगो काँटा
रोप देलक हल हरदम कचकच करके गड़ऽ हल ) (बिगुल॰५५७)६६ कतरब्योंत (एक दिन
धंधउरा तर मकइ के बाल सेंकइत बड़का भइया आसते से इसारा कइलका कि कब तक सब से
नुका-छिपा आउ कतरब्योंत करके तोरा जेब खरचा चलइअउ  तखने ओकर आँख झरझरा गेल
) (बिगुल॰४९३२)६७ कनफुसकी (दुआर पर गोतनी के केतना परेम से चुमावऽ हली 
तखने गीत गइते-गइते उनकर त गियारी बइठ जा हल  गोझनउटा से घुघ्घा तक के राज
हँस-हँस के सिखइलकी हल  मुदा टोला-टाटी के हवा-पानी से गोतनी के ताजा होते
देर नञ् लगल  कनफुसकी ठोनावादी में बदलके ओसरा से अँगना में आइये गेल )
(बिगुल॰३९२)६८ कनिआय (डॉक्टर साहब बड़गो आदमी हलन  लड़की सुन्दर आउ
सुशिक्षित  बियाह के सब बन्दोबस्त डॉक्टर साहब आउ उनकर कनिआय नाप-तौल के
अपन औकात के मोताबिक कइलन हल  मुदा बराती के भीड़ आउ तकरार से एक्के झटका
में अइसन छितरइलन हल कि अठवारा तक उनकर अपने गला के आवाज गायब हो गेल हल 
रघुबंस सोचऽ हलन कि कनिआय देखे बाबूजी के साथे हइये हलूँ  खुब्बे गम-बूझ
के भाय लोग कनिआय चुनलन हल  जाँच-पड़ताल में कउनो कोर-कसर बाकी नञ् रखलन हल
) (बिगुल॰३१४ ३८९ १0)६९ कमासुत (मनुस मसीन हो गेल हे  घड़ी के सुइये
पर अदमी नाच रहल हे  घर के परिभाषो बदलल हे  लड़का-लड़की सब कमासुत  सब
कामकाजू  कोय केकरो पर बोझ नञ् ) (बिगुल॰१0४-५)७0 कम्पोटर (ई डाकटर कामो
के दोकान में भी अब खुब्बे भीड़ होवे लगल हे  भीड़ बढ़े से की दोकनियें त
छोट हे  खचाखच भीड़ में कम्पोटर भर मुँह बातो नञ् करऽ हे  ओकर तो लम्मा
इलाज हे  लाल-पियर दवाय आउ फोटू लेके ओकरा दू-चार दिन पर जाय पड़ऽ हे 
कम्पोटर त ओजन आउ बुखार लेके छोड़ दे हे पर डाकटर साहेब से बात करे ले दू
पहर तक ठहरे पड़ऽ हे  ई भीड़ में एगो दाढ़ीवला लंगड़ा आदमी के रोज अइते देखऽ
हे  कम्पोटर से मालूम होल हे कि बस टकराय से ओकर गोड़ कट गेल हे )
(बिगुल॰१७१९ २७ २९)७१ कर-किताब (अंगरेजी चमक में भी ऊ हिन्दुस्तानिये
संस्कार लेल ललायित रहऽ हलन  ऊ आज के बदलल हवा-पानी से घबड़ा हलन  अपन सब
कटौती करके भी कर-किताब कपड़ा-लत्ता आउ फीस जुटइते गेलन हल  मुदा राधिका
हली त एकदम बनिकपुत्तरी  उनका घर वलन के कर-किताब आउ स्कूलो के खरचा बचावे
में एगो अलगे संतोख होवऽ हल  लड़कन-बुतरुन होला पर भी उनकर धियान
कंगने-कनउसी पर हल  पहिले तो पहलवान जी सोचलन कि भतीजा हमर लाठी उठावत
अखाढ़ा सम्हारत  अखाढ़ा के धूरी ओकरो लगावे लगलन  मुदा भगवान दास धोबियापाट
आउ कइँचिया सीखे से जादे धियान गुरुपिंडे पर दे हल  हरदम करे-किताब के बात
करऽ हल  मन में आल कि उँचगर दोकान खोले ताकि ओकर तंगो नञ् तउलाय  फिनु
ओकरा सामने कभी कॉलेज आउ कभी बजार में दोकान के स्टूल खड़ा हो जाय  आखिर
धोकड़ी के धच्चर कर-किताब आउ अखबार के दोकान खोला देलक ) (बिगुल॰२५१५
४१४ ४५५ ५१२0)७२ करजा-गोमाम (मेहनत में सूझ-बूझ फेंटफाट के एगो नावा
मिसाल उरेहे ले हरदमे सोचते रहऽ हलन  अपन पसेना के पइसा आउ यार लोग के
करजा-गोमाम से घर-बाहर चमकावे में पिल गेलन हल ) (बिगुल॰३७२३)७३ करमी (ई
घड़ी समाज में जइसन परविरति कदाचार इरसा मनमुटाव नीच करतूती फइलल करमी
के लत्तर जइसन छितरायल हे लिखताहर ओकरा झलमल भासा में उरेह देलक हे #### करीगर (= कारीगर) (जीवन बाबू उत्सव आउ समारोह में करीगर आउ
मिसतरी के आजिब इज्जत आउ मेहनताना दे हलन ) (बिगुल॰३0२७)७५ करुआ (~ तेल)
(माय त सोहर गा-गा के एक-एक समान बड़ी हिफाजत से तैयार करवा रहली हल 
बतीसा-छउनी काफर-जाफर आउ पेड़ावल सरसो के तेल  बुतरू के करुआ तेल बेर-बेर
लगे के चाही ) (बिगुल॰३५४)७६ करे-करे (हर बेर बदली के हवा उड़तहीं कुछ
आपाधापी आउ कुछ चेहरा करे-करे एकदम इड़ोत होवे लगऽ हल  अब तलुक बनारसी बाबू
ई सब हवापानी से एकदम्मे घसपिस गेलन हल ) (बिगुल॰५४६)७७ काजपरोज (हियाँ
तो हार-फूल ठंढा-गरम के गहमागहमी से चन्दू के लग रहल हल कि सउँसे लटफारम
कउनो काजपरोज या उत्सव के जगह हे  डिब्बा के खिड़की-दुआरी में सहेर के सहेर
औरत-मरद दूर से टंगल लग रहल हल ) (बिगुल॰३३७)७८ काना-फुसकी (दिन में आदमी
से जादे जानवरे नजर आवऽ हल मुदा रात में आदमी के डर से जानवर एकदमे अलोप
जा हल  रात भर आदमी के हो-हल्ला धउगा-धउगी आउ बम-पटाका के अवाज से सउँसे
महल्ला थरथराल रहऽ हल  ठामे-ठाम चिल्ला-चिल्ली काना-फुसकी आउ बहकल बात से
राह चलइत आदमी तो भीतरे से सिहर जा हल ) (बिगुल॰१३२५)७९ काफर-जाफर (माय त
सोहर गा-गा के एक-एक समान बड़ी हिफाजत से तैयार करवा रहली हल  बतीसा-छउनी
काफर-जाफर आउ पेड़ावल सरसो के तेल  बुतरू के करुआ तेल बेर-बेर लगे के चाही
) (बिगुल॰३५३)८0 कार-करनामा (पइसा से खाली आधुनिक सर-सरजाम बनावटी
सुविधा विदेशी बेहवार आउ ऊँच उठइत आलीशान मकान में नीचे एकदम्मे नीचे
गिरइत आदमी पावल जा सकऽ हे  बड़ शहर के बड़गो लोग के कार-करनामा के हाल पढ़के
जीवन बाबू के होश-हवास उड़ जा हल ) (बिगुल॰३0१)८१ किरपा (= कृपा) (सरसत्ती
के किरपा से महिला कॉलेज में हिन्दी पद पर नौकरी के जुगुत-जोगाड़ बइठ गेल 
नौकरी भेटतहीं पुष्पा के जिनगी से फूल जइसन महक धीरे-धीरे फइले लगल )
(बिगुल॰५७६)८२ किरिया-कसम (छोट-मोट बात पर भी किरिया-कसम आउ ओलहन-पटोतर से
अँगना आसमान छूअ हल  तब भी रघुबंस वली बउसाव करते रहऽ हली )
(बिगुल॰३८२५)८३ कुनी (ढेर ~) (रामईश्वर बाबू सालो-साल से नीमन वर ले
बउँखिये रहलन हे  उनकर ढेर कुनी खरचा तो वरे ढूँढ़े में हो गेल हे )
(बिगुल॰३२१)८४ केतारी (गाड़ी में बइठे के जगह मिल गेल मुदा सनेस सम्हारे
में साँस फूलऽ हल  एक से एक सौगात  केतारी चिनियाँबेदाम बूँट के झंगरी
गी सत्तू आउ ताजा भुंजा के डिब्वा-डिब्बी  ई सबसे अलग उनकर घरवली के
धियान हरदम हँसुली पर हल ) (बिगुल॰४६१)८५ कोरसिस (= कोशिश प्रयत्न)
(रसे-रसे ओसरा भी भित्तर में बदले लगल आउ रघुबंस के लाख कोरसिस के छइते
भित्तर से जादे भनसे हो गेल  ठोनावादी से अँगना गरम रहे लगल )
(बिगुल॰३८२)८६ कोवाटर (दे॰ क्वाटर) (अजय आउ विजय के पद पर चढ़ते-चढ़ते जात
के बड़गो लोग रस्ते में लोक लेलन हल  आधुनिक बहू के साथ आवल नवा-नवा समान
से उनकर टूटल-फूटल घर जगमगा गेल हल  एतना दिन के नौकरी में ई सब समान
एक्के साथ कउनो-कउनो साहब लोग के कोवाटर में कभी-कभी देखलन हल  कुच्छेक
दिन के बाद ई सब समान एक-एक करके शहर के कोवाटर में जाय लगल  समान सब शहर
की जाय लगल भोला बाबू के सेहत आउ मनसूबा के बँधल पुड़िया खुले लगल )
(बिगुल॰६३१ ७८)८७ कौलेजिया (बाबू जी के ललोसा हल कि कम से कम छोटका बाहर
निकले  खाय भर गल्ला तो उबजिये जाहे कुछ बाहरी से आवत त घर सम्हर जात
मुदा एहो तो घरे के आँटा गील करे लगल  ओन्ने नौकरियाहा बाप के कौलेजिया
मेहरारू के ताव अलगे साड़ी-सटुअन के शिकायत अलगे  गोतनिन के तनिक बोलला पर
नाके पर पियाज कटाय लगल ) (बिगुल॰४९२३)८८ खद्धड़ (कपड़ा के जमल दोकानदारी
हल  देश के चुनल मील के कपड़न से दोकान चकमकइते रहऽ हल  विदेसियो कपड़ा के
गाँहक नञ् घुरऽ हलन  साथे-साथ सोना-चानी आउ गिरमी-गट्ठा के गढ़गर आमदनी लेल
हाथ-गोड़ चलइतहीं रहऽ हलन  चमक-दमक वलन कपड़ा गाँठ के गाँठ बेचके भी अपने
लेल खाली खद्धड़े से काम चलावऽ हलन ) (बिगुल॰५८२)८९ खन्हा (= खन्धा खंधा)
(भगवान दास दुन्नू के अपन उपरउकी कोठरी में ले गेल  फिनु गाँव-घर के
समाचार पूछे लगल  पहलवान जी पूरा जोर लगाके सब हाल सुना रहलन हल  कउन
खन्हा में नहर बनल बिजली लगल  केकर बेटा की करऽ हे  मुदा चाची तो एकदम
मनझान हो रहली हल ) (बिगुल॰४६२९)९0 खभेड़ (जिनकर आदत से घालमेल करके कहानी
बाते-बात में टपक पड़े मुलकात होला पर खभेड़ तक पहुँचे के लहजा आउ दूर तक
पइठे वला बिम्ब घोरल वाक्य सुनवइया के चोटा दे त समझऽ ऊ हथ मगही कहानी के
थम्हनगर मेंहटा रामचन्द्र अदीप ) #### खरचा-पानी (कमाल के
परिवार हल त बस गुप्ता साहेब के अनकर घर के मौज-मस्ती में केतनो भिंज जाय
मगर अपन घर के ओदा करे के कसम शायदे तोड़ऽ हलन  उनका जिनगी के ई सब तामझाम
में एकदमे विश्वास नञ् हल  खरचा-पानी के पनगर विचार के एकदमे ठोस बनाके
सजइलन हल ) (बिगुल॰५३९)९२ खरसलाह (रीता से उमर में तनिके उनइस हल  ई लेल
शुरुये से ठोनावादी होते रहऽ हल  मुदा अब ऊ देख रहल हल कि बहिन तो रुक-रुक
के गाँव-घर के खरसलाह पूछ रहल हे  जवाब में चन्दू ढेरोढेर बात बोलते जा
रहल हल - केकर बियाह होल केकर गौना ) (बिगुल॰३२९)९३ खाँड़ (महीना ~)
(चनेसर धिरजा बान्हलक कि ससुर उँचगर ओहदा पर हथ कउनो जुगाड़ से नौकरी देला
देता  ई लेल ओकर धियान घर से जादे ससुरारे पर लग गेल  महीना खाँड़ में
हुलक-बुलक आवे  साल खाँड़ तक चनेसर ससुरार के चौकठ लाँघते रहल तेकर अंजाम
में ऊ बाप भी बन गेल मुदा नौकरियाहा नञ् बन सकल ) (बिगुल॰४९६ ९)९४
खान-पियन (बनारसी बाबू ई सब मामला में खूब नीमन जोड़-घटाव रखऽ हलन 
भोज-भात खान-पियन के नेउता-पेहानी से महीना के शायदे दिन बचऽ हल )
(बिगुल॰५३५)९५ खाय (= खाइक भोजन खत्ता गर्त्त) (जब लछमी सँझउकी खाय
बनावऽ हल त ऊ मिसरी के लेके बजार घूमे जा हल  लाय-लेमचूस आउ पिलखजूर
खिलावऽ हल  कभी खाली गूँड़े पर संतोख ) (बिगुल॰२१५)९६ खिंड़ना (नाम ~)
(कॉलेज तो चल निकलल  लड़कन तराउपरी  महीनो-महीना बाद मीटिन होल आउ निरलय
लेल गेल कि तीज-तेहवार में हाथ ओदा कइल जात  ई बीच चनेसर के नाम सउँसे सहर
में खिंड़ गेल  उम्दा पढ़ाय आउ सोभवगर विचार से जे मिले ओकरे हो जाय )
(बिगुल॰५0२५)९७ खिड़की-दुआरी (हियाँ तो हार-फूल ठंढा-गरम के गहमागहमी से
चन्दू के लग रहल हल कि सउँसे लटफारम कउनो काजपरोज या उत्सव के जगह हे 
डिब्बा के खिड़की-दुआरी में सहेर के सहेर औरत-मरद दूर से टंगल लग रहल हल )
(बिगुल॰३३८)९८ खिस्सा-गलबात (महिला मुक्ति आन्दोलन नारी जागरन आउ क्लब
में तो ऊ आउरो चहके लगली हल  अब घरो में खुब्बे भोज-भात होवे लगल हल 
रात-रात तलुक विदेसी वातावरन में देश के नारी-जागरन समाज सुधार के
खिस्सा-गलबात होतहीं रहऽ हल ) (बिगुल॰५८२८)९९ खुंडी (साँझ के एहे बात पर
बड़का आउ मंझला में ठन गेल  ऊ बाबू जी बीच-बचाव नञ् करतन हल त एक खेर तीन
खुंडी  तहिये से घर में दरार पड़ गेल जेकर दिरइँची से टोला-टाटी के बतसल
बेयार पइसे लगल ) (बिगुल॰५0९)१00 खुदरा-खुदरी (लगन-पाती के दिन अइतहीं
तनिकना के बियाह के बात घरवलन के मुँह पर खुदरा-खुदरी रहऽ हल मुदा कउनो आगू
बढ़इ के हिम्मत नञ् करऽ हलन  रघुबंस त भाय सब के कनिआय चुनते-चुनते ठेहिया
गेलन हल  अपन भभू सब के चुनाव से अपने लजा रहलन हल ) (बिगुल॰३९१५)१0१
खुब्बे (= खूब ही) (बचपन में ऊ तीनो भाय-बहिन खुब्बे मिल-जुल के रहऽ हल 
सावन के सगुनल घड़ी लेल छोटकी राखी बान्हे या भेजे लेल त महिनो-महिना से
तैयारी करऽ हल  तीनों के मेल-जोल या झगड़ा में भोला बाबू आउ उनकर मेहरारू
के अजबे अनंद मिलऽ हल  भोला बाबू के सोहरत इज्जत खुब्बे मिले लगल हल 
छोटको ई सब समान भोजाइ लोग के साथ खुब्बे अल्हड़ आउ खूबसूरत लगे लगल हल 
टी॰भी॰ फ्रिज टू इन वन आउ किसिम-किसिम के समान देखके भोला बाबू के भी
बिना बैद जी के दवाइये से सेहत एकदमे ठीक रहे लगल हल ) (बिगुल॰५११ ७१
२)१0२ खेत-पथार (रीता के बियाह त घर के चुल्हो के आँच मद्धिम कर देलक हल 
आधा खेत-पथार त इंजीनियर दमाद पावे में रजिसटरी आफिस में धर अइलन हल  घर
के दशा में तहिये से दखल पड़े लगल हल ) (बिगुल॰३३२३)१0३ खेर (साँझ के एहे
बात पर बड़का आउ मंझला में ठन गेल  ऊ बाबू जी बीच-बचाव नञ् करतन हल त एक
खेर तीन खुंडी  तहिये से घर में दरार पड़ गेल जेकर दिरइँची से टोला-टाटी के
बतसल बेयार पइसे लगल ) (बिगुल॰५0८)१0४ गंजन (रस्ता भर गंजन कभी ई डिब्बा
तो कभी ऊ डिब्बा आउ की-कभी तो गाड़ियो से उतरके दोसर गाड़ी पर चढ़े पड़ऽ हल 
अब समझे लगल कि ऊ सब चक्कर से टिकसे कटा के जाय में बेस हे  परकास बाबू
के दुन्नू लड़कन के सफल होवे पर भी ई उमर में दुइये काम ले घर से निकलऽ हलन
चाहे कउनो डाक्टर या टिसनी पढ़ावे ले  स्कूल में कहियो टिसनी नञ् पढ़इलका हल
मुदा रिटायर होवे पर ई गंजन  नौकरी मिलते ही लड़कन अपन-अपन हाकिम के आउ
लगले बियाह होते ही मेहरारू के अधीन हो गेल हल  बच गेलन परकास बाबू जिनकर
बचल जिनगी टिसनी के अधीन हो गेल हल  परिवार लेल जीवन में एक से एक जोखिम
उठइलन हल  परिवार के ओदगर आउ गुदगर बनावे लेल लड़कन के पढ़ाय से असरगर ओहदा
तक ठेले में कतना गंजन उठइलन हल ) (बिगुल॰१९११ २५२0 ५२२८)१0५
गउर-गट्ठा (जब मिसरी आउ मिठुआ नावा-नावा मकान के बुनियाद में अइँटा-गारा
देवे लगल तब दुन्नू परानी गउर-गट्ठा कइलक कि हवा-पानी बदले ले भी देस जरूरे
चलल जाय  मिसरी मिठुआ आउ ढेरो-ढेर यार ओकरा गाड़ी चढ़ावे आल हल )
(बिगुल॰२१२८)१0६ गजगजाना (सतनारायन सामी के पूजा से तहिया सउँसे घर गजगजा
गेल हल  चुरुआ भर-भर परसाद बँटल हल ) (बिगुल॰४८१)१0७ गड़ना (= चुभना)
(बनारसी बाबू नाता-गोता आउ दूर-दराज के परिवार से हटके पूरा धियान अप्पन
उम्दा परिवार पर टिकइले रहलन हल  उनकर सब जोड़-घटाव के माने हल - बेटा-बेटी
आउ मेहरारू मुदा उनकर ऊ मनसूबा पर सुमन एगो काँटा रोप देलक हल हरदम कचकच
करके गड़ऽ हल ) (बिगुल॰५५८)१0८ गढ़गर (कपड़ा के जमल दोकानदारी हल  देश के
चुनल मील के कपड़न से दोकान चकमकइते रहऽ हल  विदेसियो कपड़ा के गाँहक नञ्
घुरऽ हलन  साथे-साथ सोना-चानी आउ गिरमी-गट्ठा के गढ़गर आमदनी लेल हाथ-गोड़
चलइतहीं रहऽ हलन ) (बिगुल॰५७३0)१0९ गब्भिन (= गाभिन) (डाकटर साहेब त बस
एक हाथ से पइसा - एक हाथ से पुरजा एक हाथ से पइसा - एक हाथ से पुरजा 
कभी-कभी गोस्सा वला अवाज  डाकटर साहेब भी की करतन  कभी-कभी उटपुटांग
मरीजो रहऽ हे  एक्के बात के दस बेर  जइसे-जइसे समय बीतऽ हे डाकटर साहेब
के उपरकी धोकड़ी गदरा के गब्भिन हो जाहे तब उनकर चेहरा के रंग आउ खिल जाहे
) (बिगुल॰१७२४)११0 गमना (तहिया रात भर बम-पटाका के अवाज से सउँसे महल्ला
हिलल हल  तनी सा खिड़की खोलके कखनउँ हारो बाबू बाहर के हाल गमऽ हलन त कखनउँ
शांति ) (बिगुल॰१५२४)१११ गमना-बूझना (रघुबंस सोचऽ हलन कि कनिआय देखे
बाबूजी के साथे हइये हलूँ  खुब्बे गम-बूझ के भाय लोग कनिआय चुनलन हल 
जाँच-पड़ताल में कउनो कोर-कसर बाकी नञ् रखलन हल ) (बिगुल॰३८१0)११२
गमल-बूझल (पुष्पा दोसर दफे अस्पताल के गमल-बूझल जगह पर अइली हल  बस खाली
डगडरनीये बदलल हली  चर-चपरासी नर्स-दाय कुरसी-टेबुल के साथ कमरा के चटकल
रंग आउ टूटल सीसा वलन खिड़की त ऊ तखनियों देखवे कइलकी हल ) (बिगुल॰५६१)११३
गरजा-गरजी (उनका हरदम अंदेसा लगल रहऽ हल कि कखने सुरताल के अवाज अँगना से
आगू बढ़े लगत  ऊ त कहऽ कि उनकर मेहरारू अपन भारी अवाज से कुछ आड़ले रहऽ हली
 हाँ  बइठका के बइठकी भी अब खतमे कर रहलन हल  चाय-पान साथे गरजा-गरजी के
पीयत ) (बिगुल॰३९२२)११४ गरजियन (= गारजियन #### (लड़कन के सही विकास
ले जान लगा दे हलन  ढेरो लड़कन के साहित्यकार इंजीनियर आउ अफसर बनइलन हल 
नामी-गिरामी परिवार के ढेरो लड़कन के मंसूरी शिमला आउ देहरादून भेजाके गौरव
महसूस कइलन हल  कभी-कभी किरन जी के भी गरजियन के साथ मंसूरी शिमला
मद्रास आउ दिल्ली जाय के मौका मिल जा हल  अपन शहर के लड़कन के अंगरेजी
लिबास आउ बातचीत के अंगरेजी धार देखके मन ही मन संतोख के साँस ले हलन 
गरजियन सब के चेहरा भी अपन लड़कन में ई परिवर्तन देखके सूरजमुखी जइसे पसर जा
हल ) (बिगुल॰२५२ ५)११५ गरमाना (= गरम होना गरम करना) (साँझ के एहे बात
पर बड़का आउ मंझला में ठन गेल  ऊ बाबू जी बीच-बचाव नञ् करतन हल त एक खेर
तीन खुंडी  तहिये से घर में दरार पड़ गेल जेकर दिरइँची से टोला-टाटी के
बतसल बेयार पइसे लगल  गोतनिन के मुँहफुलौअल तो साधारन हल कभी-कभी सउँसे
घर गरमा जा हल जेकर धाह से गोतिया के गेनरा सूखे लगल ) (बिगुल॰५0११)११६
गाँहक (= ग्राहक) (कपड़ा के जमल दोकानदारी हल  देश के चुनल मील के कपड़न से
दोकान चकमकइते रहऽ हल  विदेसियो कपड़ा के गाँहक नञ् घुरऽ हलन )
(बिगुल॰५७२९)११७ गियारी (उनकर चेहरा ई हद उड़ल हल कि घर में केकरो कुछ पूछे
के हिम्मत नञ् हो रहल हल  ई बात उनकर गियारिये में फँसल हल कि सुमन के
संगे-साथे देखल-सुनल लड़का से दिन-तारीख तय करे ले निकललन हल ओकरे से सुमन
अप्पन बेटी के छेका-सगुन चुप्पे-चाप कर चुकल हल ) (बिगुल॰५५२६)११८
गिरमी-गट्ठा (कपड़ा के जमल दोकानदारी हल  देश के चुनल मील के कपड़न से दोकान
चकमकइते रहऽ हल  विदेसियो कपड़ा के गाँहक नञ् घुरऽ हलन  साथे-साथ
सोना-चानी आउ गिरमी-गट्ठा के गढ़गर आमदनी लेल हाथ-गोड़ चलइतहीं रहऽ हलन )
(बिगुल॰५७३0)११९ गिरहस्ती (किस्त पर टिकल जिनगी के बोझ हल्का करे ले
कभी-कभी हँसके अपन यार-दोस्त के बतावऽ हलन कि किस्ते में उनकर जिनगी के
गिरहस्ती शुरु होल हल  बियाह तो उनकर लड़कपने में हो गेल हल मुदा गउना लेल
बछरो-बच्छर इंतजार करते-करते गीत-गजल के ढेर लगा देलन हल )
(बिगुल॰२४४)१२0 गुदगर (परिवार लेल जीवन में एक से एक जोखिम उठइलन हल 
परिवार के ओदगर आउ गुदगर बनावे लेल लड़कन के पढ़ाय से असरगर ओहदा तक ठेले में
कतना गंजन उठइलन हल ) (बिगुल॰५२२७)१२१ गुदारना (मजूरी ~) (अइसन भयचारा तो
अपन देसो में नञ् मिलऽ हे  सब मेहनत के माला में गुंथाल रहऽ हल  लछमी
मुनिरका मुंसी के रसोय बनावऽ हल  हाजरी तो रोज बनिये जा हल  सेठ जी सनिचर
के सनिचर आके मजूरी गुदारऽ हलन ) (बिगुल॰२0७)१२२ गुना-भाग (तब भी बाबूजी
के अपन नाम के विस्तार पर संतोख हल  गाँव वाला ई जानके कि इनकर बेटी के
बियाह बड़गो घर में होल हे धँउसल रहऽ हल  खुब्बे गुना-भाग करके बाबूजी
रीता के बियाह बड़गो घर में कइलन हल  ऊ बूझलन हल कि बेचके भी कुछ निमने चीज
कीनलन हे  केतना जोड़-घटाव आउ गुना-भाग करके बाबूजी रघुबंस में राम के
आदर्श भरऽ हलन  साझी-परिवार के सरगना बनइ के बात सिखावऽ हलन )
(बिगुल॰३३२६ ३८२१)१२३ गुनी (= के कारण) (नहा करके रामबाबू नया-नया कपड़ा
बदललन आउ एकदमे ताजा महसूसे लगलन हल  टावर के सीढ़ी पर बइठल ताजा अखबार
देखे लगलन  उपरकिये पन्ना पर फोटू के साथ एगो बड़गो परिवार के घटना हल 
दहेज में फ्रीज बाकी रह जाय गुनी बहू के किरासन तेल से जला देवल गेल हल 
लास के भयानक तस्वीर देखके रामबाबू के रोमाँ-रोमाँ सिहर गेल आउ गंगा के
पानी अब एकदमे सथा गेल  आज फिनु घर के बरतन-बासन के फेंका-फेंकी आउ घोर
मगही तेवर से उकटापइँची देख-सुन के एतना ने टूट गेलन हल कि उनका राम बने के
सब सपना अब चूर-चूर हो गेल हल  दशरथ जइसन बाबू जी बुढ़ारी में दरोजा पकड़ले
दया जुकुर बनल हलन  बाबूजी के घर से कउनो वास्ता नञ् रह गेल हल जे गुनी
दरोजा पर दम साधले रहऽ हलन ) (बिगुल॰४२८ ३६५)१२४ गुरुपिंडा (पहिले तो
पहलवान जी सोचलन कि भतीजा हमर लाठी उठावत अखाढ़ा सम्हारत  अखाढ़ा के धूरी
ओकरो लगावे लगलन  मुदा भगवान दास धोबियापाट आउ कइँचिया सीखे से जादे धियान
गुरुपिंडे पर दे हल  हरदम करे-किताब के बात करऽ हल ) (बिगुल॰४५५)१२५
गुलफुलाना (छुट्टी के दिन हल  बेटा-बहू के सूरत सुबह के अखबार के ओट से
छिपल हल  दुन्नू के देखतहीं भोला बाबू के मन गुलफुला गेल  बहू तो बस
तुरतहीं शहरी जलपान आउ चाह लइलकी ) (बिगुल॰८२)१२६ गूँड़ (= गुड़) (जब लछमी
सँझउकी खाय बनावऽ हल त ऊ मिसरी के लेके बजार घूमे जा हल  लाय-लेमचूस आउ
पिलखजूर खिलावऽ हल  कभी खाली गूँड़े पर संतोख ) (बिगुल॰२१७)१२७ गेनरा
(साँझ के एहे बात पर बड़का आउ मंझला में ठन गेल  ऊ बाबू जी बीच-बचाव नञ्
करतन हल त एक खेर तीन खुंडी  तहिये से घर में दरार पड़ गेल जेकर दिरइँची से
टोला-टाटी के बतसल बेयार पइसे लगल  गोतनिन के मुँहफुलौअल तो साधारन हल
कभी-कभी सउँसे घर गरमा जा हल जेकर धाह से गोतिया के गेनरा सूखे लगल )
(बिगुल॰५0११)१२८ गोझनउटा (अलगउँझा के आग कहियो धधाय नञ् दे हली  दुआर पर
गोतनी के केतना परेम से चुमावऽ हली  तखने गीत गइते-गइते उनकर त गियारी बइठ
जा हल  गोझनउटा से घुघ्घा तक के राज हँस-हँस के सिखइलकी हल )
(बिगुल॰३८३१)१२९ गोड़ाटाही (रसे-रसे चनेसर भी खेत पर गोड़ाटाही करे लगल 
थकल-फिदाल जब भी आवे त घर में एगो आउरो तनाव महसूसे  बाबू जी के ललोसा हल
कि कम से कम छोटका बाहर निकले ) (बिगुल॰४९१९)१३0 गोतना (मूड़ी ~) (लास के
भयानक तस्वीर देखके रामबाबू के रोमाँ-रोमाँ सिहर गेल आउ गंगा के पानी अब
एकदमे सथा गेल  अब उनकर सउँसे शरीर से पसीना के धार बहे लगल  दूर-दूर तक
पहाड़-आकाश देखते-देखते मूड़ी गोत लेलन  आँख मुना गेल आउ उनका लगे लगल कि
हरकीपौड़ी के टावर के बगले एगो अउरो टावर हे  बइठका में जउरे बइठल भाय लोग
रघुबंस दने ताक रहलन हल  बाबूजी फिनो चुप हलन  फोटू हाथ में धरतहीं
रघुबंस भीतर तक काँप गेलन आउ उनकर धियान बच्छरो-बच्छर पहिले के छानबीन आउ
चुना-चुनी पर चल गेल  छगुनइत अपन नजर उठइलन  उनकर आँख घरनी के खिलल चेहरा
पर चल गेल  बस  तुरत मूड़ी गोत लेलन  बड़गो शहर के परदेसी जी भर नजर
देखलन हे मुदा अपन शहर में मूड़ी गोतिये के जिनगी गुजार रहलन हे )
(बिगुल॰४३२ ३९३१ ४१३२)१३१ गोतनी (कभी नीपे ले त कभी बाढ़े ले आउ
कभी-कभी बुतरुन-बानर के चलते अँगना लड़ाय के अखाढ़ा हो गेल  तीनो गोतनी में
अबोला त ढेरोढेर दिन तक चलऽ हल जेकर हवा से भाय लोग भी नञ् बचऽ हलन )
(बिगुल॰३८६)१३२ गोल-गाल (ढेरो दिन के बाद कुच्छेक हरफ के लिखल चिट्ठी भेटल
हल  बस नीला रंग के खलिए चिट्ठी से सउँसे घर हरियर  रजगज  लोगबाग के
निलका चिट्ठी में लाल-लाल छोट-मोट गोल-गाल एगो बेसगर चिजोर बँधल नजर आवे
लगल ) (बिगुल॰३४२२)१३३ गोवाही (= गवाही) (गाँव वलन के मुँह पर तो बस
एक्के बात बस गेल हल कि केसो के दिन बहुर गेल  तीन बेटन में एगो चनेसरे
दिन निमाहत  तखनइँ दोसर आदमी बात लोक ले हल - भला मेहनत कहियो दगा दे हइ 
अहो लूर-लच्छन तो पहिले से ही गोवाही दे हलइ ) (बिगुल॰४८५)१३४ घमना
(पहिले तो पहलवान जी सोचलन कि भतीजा हमर लाठी उठावत अखाढ़ा सम्हारत  अखाढ़ा
के धूरी ओकरो लगावे लगलन  मुदा भगवान दास धोबियापाट आउ कइँचिया सीखे से
जादे धियान गुरुपिंडे पर दे हल  हरदम करे-किताब के बात करऽ हल  ई सब
देख-सुनके पहलवान जी के भी मन घमल  उनकर आँख तर हवेली के 'बाबू साहेब' के
चेहरा नाच गेल ) (बिगुल॰४५६)१३५ घर-गिरहस्ती (बियाह तो उनकर लड़कपने में
हो गेल हल मुदा गउना लेल बछरो-बच्छर इंतजार करते-करते गीत-गजल के ढेर लगा
देलन हल  मेहरारू के अइते अपन घर-गिरहस्ती के शोहरत जइसन सजावे लेल सोचे
लगलन हल ) (बिगुल॰२४७)१३६ घसपिस (~ जाना) (हर बेर बदली के हवा उड़तहीं कुछ
आपाधापी आउ कुछ चेहरा करे-करे एकदम इड़ोत होवे लगऽ हल  अब तलुक बनारसी बाबू
ई सब हवापानी से एकदम्मे घसपिस गेलन हल ) (बिगुल॰५४७)१३७ घुघ्घा (= घूघा)
(अलगउँझा के आग कहियो धधाय नञ् दे हली  दुआर पर गोतनी के केतना परेम से
चुमावऽ हली  तखने गीत गइते-गइते उनकर त गियारी बइठ जा हल  गोझनउटा से
घुघ्घा तक के राज हँस-हँस के सिखइलकी हल ) (बिगुल॰३८३१)१३८ घुड़मुड़ियाना
(कभी-कभी माथा पर जोड़ देके सोचऽ हलन कि ई बदलइत सवाद के जड़ उनकर उमरे तो
नञ् हे या सचमुच जमाने बदल रहल हे  उनका कुछ भी समझ में नञ् आवऽ हल  अब
एकदम घुड़मुड़िया गेलन हल ) (बिगुल॰३१२२)१३९ घुरना (= लौटना) (भीड़ एतना कि
आदमी आदमी के खाली चेहरे देख रहल हल  ई धकमपेल में कुसलछेम पूछे के भी
आसार नञ्  अकबका के घर घुर अइलन मुदा घर में बेटन के भीतर से रेडियो आउ
टेपरिकाडर पर फिल्मी गीत आउ डिस्को धुन के भारी आवाज से उनकर मगज के संतुलन
बिगड़ गेल  कपड़ा के जमल दोकानदारी हल  देश के चुनल मील के कपड़न से दोकान
चकमकइते रहऽ हल  विदेसियो कपड़ा के गाँहक नञ् घुरऽ हलन ) (बिगुल॰३१२७
५७२९)१४0 घेरना-मेरना (चनेसर एम॰ए॰ में अव्वल आल हल   घर में
परसाद-पवित्तरी अभी बँटिये रहल हल बाबू जी के पगड़ी बँधाइये रहल हल कि पाँच
गो भाय-गोतिया घेर-मेर के चनेसर के विवाह तय कर देलन ) (बिगुल॰४८१३)१४१
घेराल (~ रहना) (जीवन बाबू किसुन पंडित के हाल देखलन हल  खुब्बे निमन
मूरति बनावऽ हल  देवी पूजा लक्ष्मी पूजा सरसत्ती पूजा के महीनो-महीना
पहिलहीं से भीड़ में घेराल रहऽ हलन  चन्दू के बुझाय लगल कि घर के सब
गहमागहमी ओकरा धकियावे लगल हे  दूर बहुत दूर मद्धिम बत्ती तर मच्छरदानी से
घेराल एगो फोहबा देख रहल हल ) (बिगुल॰३0२१ ३५२५)१४२ घेराल-मेराल (नौकरी
में एक से एक उपयोगी ओहदा पर रह चुकलन हे  भीड़ त समझऽ गोहारे से
घेराल-मेराल रहऽ हलन  एक से एक चापलूस चेहरा ) (बिगुल॰५३३१)१४३ घोंजराना
(= घुँजड़ाना) (हारो बाबू तो शांति के सुन्दरते पर रिझलन हल  जिनगी के ई सब
मुहाना पर ऊ सुन्दरता का सुझाव देत  ऊ तो खाली नौकर सस्ता मकान आउ अइसने
अनर्गल बहस में हारो बाबू के घोंजरा दे हली  दमयंती के पति दिनेश बाबू
शहर के सफल रोजगरिया हलन  रोजगार में दिन से रात-रात तलुक डूबले रहऽ हलन 
जउर-पगहा वेवस्था साथे घोंजरा जा हल त दमयंतीये सोझरावऽ हली )
(बिगुल॰१४३२ ५७२५)१४४ घोरल (जिनकर आदत से घालमेल करके कहानी बाते-बात
में टपक पड़े मुलकात होला पर खभेड़ तक पहुँचे के लहजा आउ दूर तक पइठे वला
बिम्ब घोरल वाक्य सुनवइया के चोटा दे त समझऽ ऊ हथ मगही कहानी के थम्हनगर
मेंहटा रामचन्द्र अदीप ) #### चनकल (ई बेर फिनु टरक लाइने
होटल में जाके लगल  बनारसी बाबू के लाइन होटल के अजबे-अजीब ताजा अनुभव हो
रहल हल  दूध पीअइत बुतरू टरक रुकतहीं बिढ़नी नियन आदमी के घेर ले हल  टूटल
जग चनकल गिलास मइल-कुचइल अंगा-पैंट  पानी की पीअल जात सउँसे निरारे से
पसीना चूए लगऽ हल ) (बिगुल॰५२४)१४६ चर-चपरासी (पुष्पा दोसर दफे अस्पताल
के गमल-बूझल जगह पर अइली हल  बस खाली डगडरनीये बदलल हली  चर-चपरासी
नर्स-दाय कुरसी-टेबुल के साथ कमरा के चटकल रंग आउ टूटल सीसा वलन खिड़की त ऊ
तखनियों देखवे कइलकी हल ) (बिगुल॰५६२)१४७ चाह-दोकान (भीड़ छटे तक ऊ दुन्नू
सामने वला चाह-दोकान पर बइठल रहऽ हल  ऊ दुन्नू के लमहर इलाज हल )
(बिगुल॰१८३)१४८ चिजोर (ढेरो दिन के बाद कुच्छेक हरफ के लिखल चिट्ठी भेटल
हल  बस नीला रंग के खलिए चिट्ठी से सउँसे घर हरियर  रजगज  लोगबाग के
निलका चिट्ठी में लाल-लाल छोट-मोट गोल-गाल एगो बेसगर चिजोर बँधल नजर आवे
लगल ) (बिगुल॰३४२२)१४९ चित्त-भुद (दमयंती अपन सहेली-मित्तिन जउरे दिन भर
में अस्पताल के कत्तेक चक्कर लगावऽ हली  नर्स आउ दाय के त हिदायत करतहीं
रहऽ हली  उनकर मित्तिन सब अंगुरी के पकड़ा-पकड़ी आउ पइसा के चित्त-भुद करके
महौल के अउरो महीन करके चल जा हली ) (बिगुल॰६0१८)१५0 चिनियाँबेदाम (गाड़ी
में बइठे के जगह मिल गेल मुदा सनेस सम्हारे में साँस फूलऽ हल  एक से एक
सौगात  केतारी चिनियाँबेदाम बूँट के झंगरी गी सत्तू आउ ताजा भुंजा के
डिब्वा-डिब्बी  ई सबसे अलग उनकर घरवली के धियान हरदम हँसुली पर हल )
(बिगुल॰४६१)१५१ चिन्ह-जान (कम्पोटर त ओजन आउ बुखार लेके छोड़ दे हे पर
डाकटर साहेब से बात करे ले दू पहर तक ठहरे पड़ऽ हे  ई भीड़ में एगो दाढ़ीवला
लंगड़ा आदमी के रोज अइते देखऽ हे  कम्पोटर से मालूम होल हे कि बस टकराय से
ओकर गोड़ कट गेल हे  बस के मालिक त ओकरा तुरते छोड़ देलक  डाकटर कामो से
ओकरा पुरान चिन्ह-जान हे  पहिले ऊ चर्च के गाड़ी चलावऽ हल )
(बिगुल॰१७३१)१५२ चिन्ह-पहचान (बदलल लिवास में उनकर सउँसे हुलिये बदल जा हल
 भारी भीड़ में लोग-बाग के उनकर चिन्ह-पहचान में दिक्कत होवऽ हल हियाँ
तलुक कि दमयंतीये के नाम लेके उनका अप्पन परिचय करावे पड़ऽ हल )
(बिगुल॰५८६)१५३ चिरइँ-चिरगुन (दमाद विदेस में बड़गो ओहदा पर हल  बेटी के
बिआह के बादे बेगम सहित एकदमे हौला महसूसे लगलन हल  सभे जिमेदारी से
निछक्का  तनी-मानी जिमेदारी महसूसऽ हलन त बस पिंजड़ा में पोसल मैना-तोता
आउ रंग-बिरंग चिरइँ-चिरगुन के जे हवेली में चहचहाय ले रह गेल हल  बेगम
अब चार सवार पर सवार हो गेली  कलीम साहब पागल जइसन तोहफा  डराफ 
तोहफा  डराफ  पइसा  पइसा करके गदाल करइत पिंजरा के चिरइँ-चिरगुन
के अजाद करे लगलन  तखनिये दरोजा पर डाकपीन के अवाज सुनके दउगे में झमा के
गिर गेलन ) (बिगुल॰१0३0 १२२९)१५४ चिल्ला-चिल्ली (दिन में आदमी से जादे
जानवरे नजर आवऽ हल मुदा रात में आदमी के डर से जानवर एकदमे अलोप जा हल 
रात भर आदमी के हो-हल्ला धउगा-धउगी आउ बम-पटाका के अवाज से सउँसे महल्ला
थरथराल रहऽ हल  ठामे-ठाम चिल्ला-चिल्ली काना-फुसकी आउ बहकल बात से राह
चलइत आदमी तो भीतरे से सिहर जा हल ) (बिगुल॰१३२५)१५५ चुनना-चानना (नौकरी
में बनारसी बाबू के कभी भाड़ा के मकान त कभी कोलनियो में रहे पड़ल हल 
भाड़ा-किराया वला मकान के जिनगी तो पास-पड़ोस से चुनचान के कटिये जा हल )
(बिगुल॰५२३१)१५६ चुनना-बिछना (ई सेंगरन आकाशवाणी पटना आउ पत्र-पत्रिका
में छितराल अदीप के कहानी सब के चुन-बिछ के सहेजलक हे ) #### (बइठका में जउरे बइठल भाय लोग रघुबंस दने ताक रहलन हल  बाबूजी
फिनो चुप हलन  फोटू हाथ में धरतहीं रघुबंस भीतर तक काँप गेलन आउ उनकर
धियान बच्छरो-बच्छर पहिले के छानबीन आउ चुना-चुनी पर चल गेल  मंसूरी गेला
पर जैकसन के बगल के दोकान से अपने खातिर चश्मा लेवे लेल नञ् भूलऽ हली 
चश्मा के चुना-चुनी में दोकान वला भी खुब्बे उत्साह देखावऽ हल आउ कउनो
फिल्मी कलाकार से दमयंती के तुलना करइत चश्मा थमा दे हल ) (बिगुल॰३९३0
५९१८)१५८ चोटाना (संजोग से 'राजकुमारी नर्सिंग होम' में राधिका के बिन
पैरविये नौकरी मिल गेल   राधिका के भेस-भूसा एकदम बदल गेल आउ हाथ में
अब बेग घुमावे लगली   रसोय घर के चुल्हा से अब राधिका के आँख झमझमाय
लगल हल  बिहनउकी रोटी के जगह पर बिस्कुट आवे लगल  देर-अबेर होवे पर चाह
के कप-पियाला से राधे बाबू के हाथ चोटाय लगल हल ) (बिगुल॰४३२३)१५९ छँहुरी
(रघुबंस के 'राम' होवे ले बाबुए जी उसकइलन हल  रघुबंस के उपदेश देवे घड़ी ऊ
अपन जिनगी-जुआनी के जहमत भूल जा हलन  सोचऽ हलन कि जल्दी में गद्दी देके
आवे वला दिन से एकदम निछक्का हो जाम  गद्दी की हल  बित्ता भर छप्पर के
छारल छँहुरी जे बाबूजी के मेहनत-मजूरी के लमहर लड़ाय से बनल हल )
(बिगुल॰३६९)१६0 छइते (साइमन के हाल पर अब ओकरा तरस आवे लगल हल  बाप रे
बाप  बाल-बुतरुन के छइते ई दुख  चाह के दोकान में बइठते-बइठते अब दुन्नू
में सलाय-बीड़ी के अदला-बदली होवे लगल हल  ऊ अपन बचल-खुचल बाल के मुट्ठी
में मचोड़ते बोलऽ हल - ससु  बस तेज चल रहल हल  हम तो तहियो लाँगड़े हलूँ 
हाथ-गोड़ आउ तागत छइते हम सब नियन आदमी लाँगड़े हे सब हाँफ रहल हे 
रसे-रसे ओसरा भी भित्तर में बदले लगल आउ रघुबंस के लाख कोरसिस के छइते
भित्तर से जादे भनसे हो गेल  ठोनावादी से अँगना गरम रहे लगल  बनारसी
बाबू अपन बेटी के बियाह ले सड़क-डगर एक कर देलन हल  सोचलन हल कि ई ओहदा पर
छइते बियाह होवे में हर किसिम के सहयोग मिलत ) (बिगुल॰१८१३ २५ ३८२
५४९)१६१ छगुनना (बइठका में जउरे बइठल भाय लोग रघुबंस दने ताक रहलन हल 
बाबूजी फिनो चुप हलन  फोटू हाथ में धरतहीं रघुबंस भीतर तक काँप गेलन आउ
उनकर धियान बच्छरो-बच्छर पहिले के छानबीन आउ चुना-चुनी पर चल गेल  छगुनइत
अपन नजर उठइलन  उनकर आँख घरनी के खिलल चेहरा पर चल गेल  बस  तुरत मूड़ी
गोत लेलन ) (बिगुल॰३९३0)१६२ छारल (रघुबंस के 'राम' होवे ले बाबुए जी
उसकइलन हल  रघुबंस के उपदेश देवे घड़ी ऊ अपन जिनगी-जुआनी के जहमत भूल जा
हलन  सोचऽ हलन कि जल्दी में गद्दी देके आवे वला दिन से एकदम निछक्का हो
जाम  गद्दी की हल  बित्ता भर छप्पर के छारल छँहुरी जे बाबूजी के
मेहनत-मजूरी के लमहर लड़ाय से बनल हल ) (बिगुल॰३६९)१६३ छितराल (ई सेंगरन
आकाशवाणी पटना आउ पत्र-पत्रिका में छितराल अदीप के कहानी सब के चुन-बिछ के
सहेजलक हे ) #### छेका-सगुन (उनकर चेहरा ई हद उड़ल हल कि घर
में केकरो कुछ पूछे के हिम्मत नञ् हो रहल हल  ई बात उनकर गियारिये में
फँसल हल कि सुमन के संगे-साथे देखल-सुनल लड़का से दिन-तारीख तय करे ले
निकललन हल ओकरे से सुमन अप्पन बेटी के छेका-सगुन चुप्पे-चाप कर चुकल हल )
(बिगुल॰५५२८)१६५ छो (= छह) (माय-बाबू जी चिट्ठी के छो-छो मरतबे पढ़-सुन के
छोम्मा दिन निकाललन हल  समय अब एकदम्मे नजकिया गेल हल  चन्दू के एक गोड़
घर त एक गोड़ बजार ) (बिगुल॰३४२७)१६६ छोटकना (एन्ने दुन्नू परानी में लड़कन
के चलते खुब्बे बहस होवऽ हल  शांति लड़कन ले एक्को बात जमीन पर नञ् गिरे दे
हली  शांति के शिकायत हल त खाली छोटकना नौकर से  नौकर के शिकायत से हारो
बाबू के ठंढाल रोटी में भी गरमी आ जा हल ) (बिगुल॰१४२४)१६७ छोटका
(रसे-रसे चनेसर भी खेत पर गोड़ाटाही करे लगल  थकल-फिदाल जब भी आवे त घर में
एगो आउरो तनाव महसूसे  बाबू जी के ललोसा हल कि कम से कम छोटका बाहर निकले
) (बिगुल॰४९२१)१६८ छोटकी (छोटकी के एतना पढ़े-लिखे पर भी घर-परिवार आउ
महल्ला वलन 'छोटकीये' के नाम से पुकारऽ हलन  घर लेल त छोटकी कहियो बड़की
नञ् भेल  'सुनीता' इस्कूल आउ कौलेज के रजिस्टरे में लटपटा के रह गेल 
भोला बाबू के मन के गुठली में एगो बड़गो आम के पेड़ लगल हल  अजय आउ विजय के
साहब बनावे के फेरा में अपन छोटकी के बड़की हो जाय के कुदरती भेद भी भूल
गेलन हल ) (बिगुल॰५८ ९ ६२१)१६९ छोटगर (बड़गो शहर के घटना तो
देस-परसिद्ध साप्ताहिक आउ मासिक पत्रिका में विस्तार से छपवे करऽ हल  राम
बाबू ले देस के उन्नति-परगति से बड़गो समाचार दहेज के खबर लगऽ हल  मुदा
छोटगर शहर आउ गाँव के घटना सब इलाके में कुम्हला के दम तोड़ दे हे  घर में
बेटा-बेटी के बदलल रंग के सामने समझौता से काम चलावे लगलन  घरनी भी उनकर
बात के काटे लगली  जीवन बाबू बाहरे में वजनगर भले रहथ घर में हौले हो
गेलन हल  बेटा-बेटी जइसे-जइसे बड़गो होवऽ हल ऊ छोटगर होवे लगलन हल  उनकर
ओहदा के जेवारवाला शुरू में छोटगर बूझलक हल मुदा नौकरी के तनिके दिन बाद
सिया बाबू गाँव के जमीन के जरसम्मन जाने ले जागरूक हो गेलन हल  आमदनी के
असर घर आउ ससुरार पर तेजी से पड़ल हल  रीता के बियाह के बाद घरे में एगो
आँटा-चक्की के छोटगर मील खड़ा कइलन हल ) (बिगुल॰१५ ३११५ ३४१ ७)१७0
छोट-बड़ (उनका कंजूस नञ् कहल जा सकऽ हल  हवेली के बनल सँझउकी चाय पीये ले
आदमी के तलासवे करऽ हलन  चाय पीये घड़ी देस-विदेस आउ अपन शहरो के छोट-बड़
घटना से तरोताजा होवऽ हलन ) (बिगुल॰१0२0)१७१ छोट-मोट ( धउग के ऊ अपन गाँव
आउ अब अपन अँगना में आ गेल हल  खबर त बिजली नियन पसर गेल  छोट-मोट बस्ती
ओकर घरे में समा गेल हल  जे आवऽ हल ऊ धड़-सा चिट्ठिये पकड़ ले हल आउ एक्के
लबज - 'रीता के लड़का होल हे ' बाबू जी त हरिया हलुआय के दोकान सउँसे गाँव
में बाँट देलन हल  ढेरो दिन के बाद कुच्छेक हरफ के लिखल चिट्ठी भेटल हल 
बस नीला रंग के खलिए चिट्ठी से सउँसे घर हरियर  रजगज  लोगबाग के निलका
चिट्ठी में लाल-लाल छोट-मोट गोल-गाल एगो बेसगर चिजोर बँधल नजर आवे लगल )
(बिगुल॰३३१५ ३४२२)१७२ छो-पाँच (ई सब छो-पाँच करिये रहल हल कि लछमी दरद
से छटपटाय लगल  ओकरा तुरते 'मातृसदन' अस्पताल ले गेल हल  फोहवा एकदम्मे
मिसरी नियन दप-दप हल  मुंसी जी ओकरा मिसरिये कहके पुकारऽ हलन  धीरे-धीरे
मिसरी अइँटा से छड़ पकड़के धउगे लगल हल ) (बिगुल॰२0३0)१७३ छोम्मा (= छठा)
(माय-बाबू जी चिट्ठी के छो-छो मरतबे पढ़-सुन के छोम्मा दिन निकाललन हल  समय
अब एकदम्मे नजकिया गेल हल  चन्दू के एक गोड़ घर त एक गोड़ बजार )
(बिगुल॰३४२७)१७४ जंगाल (= जंग लगा हुआ) (पत्रिका भी निकाललक आउ किताबो
छपवइलक  एकरा ई तेवर बचावे खातिर 'टिसनिया सर' भी बने पड़ल  मुदा कुछ दिन
में देखे लगल कि एकर ताव के रग्गड़ से जंगालो कलम के जंग छूटे लगल पुरान
शेरवानी धोवाय लगल ) (बिगुल॰५0३२)१७५ जउर-पगहा (दमयंती के पति दिनेश बाबू
शहर के सफल रोजगरिया हलन  रोजगार में दिन से रात-रात तलुक डूबले रहऽ हलन 
जउर-पगहा वेवस्था साथे घोंजरा जा हल त दमयंतीये सोझरावऽ हली )
(बिगुल॰५७२५)१७६ जउरी (= रज्जु रस्सी) (छोट-मोट रोजी-रोजगार के लत्तर
खुब्बे फइलइलन हल  मुदा रोजगार के लत्तर हरियर हो-हो के पियरा जा हल  तब
भी मन से कहियो हार नञ् मानलन हल  एक्के जउरी से बँधल रहे के बात सोचते
रहऽ हलन  साझा परिवार के मेरावल जउरी जब ओझरा हल तब सोझरइवे नञ् करऽ हल 
तभियो रघुबंस तन-मन के गरमी के अपन आचरण से इड़ोत करते रहऽ हलन )
(बिगुल॰३७२६ ३0)१७७ जउरे (बइठका में जउरे बइठल भाय लोग रघुबंस दने ताक
रहलन हल  बाबूजी फिनो चुप हलन  फोटू हाथ में धरतहीं रघुबंस भीतर तक काँप
गेलन आउ उनकर धियान बच्छरो-बच्छर पहिले के छानबीन आउ चुना-चुनी पर चल गेल
) (बिगुल॰३९२७)१७८ जउरे-साथ (चमक-दमक वलन कपड़ा गाँठ के गाँठ बेचके भी
अपने लेल खाली खद्धड़े से काम चलावऽ हलन  तीजे-तेहवार में उनकर पहनावा बदलऽ
हल  जउरे-साथ जाय वलन सभा लेल दमयंतीये उनकर कपड़ा के चुनाव करऽ हली )
(बिगुल॰५८३)१७९ जतरा (= यात्रा) (रुपिया-पइसा जोड़-जोड़ के दहेज के चूल्हा
में झोंकते जा रहलन हल  ई छटपटाहट में भी दुन्नू एगो कसम रखलन हल कि
बरतुहारी ले निकले घड़ी हरिद्वार जरूरे हो अइतन  जरूरत भर कपड़ा-लत्ता
पइसा-कउड़ी लेके पूरा परिवार रेल में बइठ गेलन हल  बेटियन के चेहरा रेल
हवा आउ जतरा के उत्साह से एकदमे खिल गेल हल  उनकर घरोवली के अपन बाप के
साथ घूमल जतरा के याद ताजा होवे लगल आउ रामबाबू आँख मूँदले अपन स्कूल-कॉलेज
के जतरा के याद में हेरा गेलन ) (बिगुल॰४१४ १५ १७)१८0 जनानी-मरदानी
(पुष्पा दोसर दफे अस्पताल के गमल-बूझल जगह पर अइली हल  बस खाली डगडरनीये
बदलल हली  चर-चपरासी नर्स-दाय कुरसी-टेबुल के साथ कमरा के चटकल रंग आउ
टूटल सीसा वलन खिड़की त ऊ तखनियों देखवे कइलकी हल  आदमी के आपाधापी
धउगा-धउगी कानाफुसकी त अस्पताल के जनानी-मरदानी घेरा के दिन-रात तोड़तहीं
रहऽ हे ) (बिगुल॰५६५)१८१ जन्नी (रात-विरात में भी हारो बाबू ऊ अधेड़ उमर
के जन्नी के एकदम सहज होके घूमते देखऽ हलन  हारो बाबू के दिनउकी झगड़ा आउ
जानवर से कुच्छो डर नञ् लगऽ हल मुदा रात में तो आदमी के आँख से देखियो नञ्
पावऽ हलन  ऊ मने-मन सोचऽ हलन कि ई जनिये टोला के वाजिब बसिंदा हे 
कखनउँ-कखनउँ दिन में जब शांति के साथ हाट-बजार ले निकलऽ हलन तो ऊ जन्नी
उनका मुसकइते देखऽ हल  भोरउकी गली के चहल-पहल आउ भारी गोहार से लोग-बाग
अपन दुआरी खोललक  मालूम होल कि रात भर के बम-फटाका से गली में खाली ऊ
जनिये के जान गेल हे  पुलिस ऊ रहस्यमय जन्नी के मौत के कारन जाने ले हारो
बाबू के हीं घर आल हल ) (बिगुल॰१४१ ३ ५ १५२७ ३३)१८२ जपत (= जप्त)
(मनेजर रात-विरात अपन काम लेल सुभाने के गुलाम बुझाय लगल  मनेजर बेर-बेर
ठेला के दाम माँगे लगल आउ एक दिन बस ओकर ठेला जपत हो गेल  ठेला हाथ से
निकलतहीं सुभान के मुँहताजी बढ़े लगल ) (बिगुल॰१७१0)१८३ जरती (आँटा के ~)
(रीता के बियाह के बाद घरे में एगो आँटा-चक्की के छोटगर मील खड़ा कइलन हल 
आँटा के जरती से घर के चूल्हा जरे लगल हल  खेत पर कामे की रह गेल हल  खेत
लेल एकल्ले चन्दू ढेर हल ) (बिगुल॰३४७)१८४ जरसम्मन (ऊ देख रहलन हल
हेमन्तचक के सिया बाबू के ओहदा आउ आमदनी  उनकर ओहदा के जेवारवाला शुरू में
छोटगर बूझलक हल मुदा नौकरी के तनिके दिन बाद सिया बाबू गाँव के जमीन के
जरसम्मन जाने ले जागरूक हो गेलन हल  आमदनी के असर घर आउ ससुरार पर तेजी से
पड़ल हल ) (बिगुल॰३४२)१८५ जलम (= जन्म) (ऊ मन ही मन सास के भाव ताड़ रहली
हल आउ अपन मरद के शांत चेहरा पर छितराल अजबे बेचैनी देख रहली हल  प्रकृति
के ई खेल त अपरम्पार हे मुदा जलम से मउगत तक सब खेल अदमीये के खेले पड़ऽ हे
) (बिगुल॰६0२१)१८६ जहमत (रघुबंस के 'राम' होवे ले बाबुए जी उसकइलन हल 
रघुबंस के उपदेश देवे घड़ी ऊ अपन जिनगी-जुआनी के जहमत भूल जा हलन  सोचऽ हलन
कि जल्दी में गद्दी देके आवे वला दिन से एकदम निछक्का हो जाम  गद्दी की हल
 बित्ता भर छप्पर के छारल छँहुरी जे बाबूजी के मेहनत-मजूरी के लमहर लड़ाय
से बनल हल ) (बिगुल॰३६७)१८७ जिआन (जमाना गेल कि नगरपालिका आउ जिला परिषद
के स्कूल होते कउनो आफिस के कुरसी तर पहुँचिये जा हल  अब त एक से एक डिगरी
लेके आदमी जुआनी भर जिआन होते रहऽ हे आउ नौकरी के सपना पालते-पालते
बाल-बुतरुन के पाले लगऽ हे ) (बिगुल॰४0७)१८८ जिनगी-जुआनी (रघुबंस के
'राम' होवे ले बाबुए जी उसकइलन हल  रघुबंस के उपदेश देवे घड़ी ऊ अपन
जिनगी-जुआनी के जहमत भूल जा हलन  सोचऽ हलन कि जल्दी में गद्दी देके आवे
वला दिन से एकदम निछक्का हो जाम ) (बिगुल॰३६७)१८९ जिला-जेवार (साहित्तिक
किस्त के जब जानदार सिलसिला शुरु होल त लगले लहर महानगर के एक पत्रिका के
सम्पादक हो गेलन  अपन जिला-जेवार के नामी-गिरामी परिवार के लड़कन-लड़की के
गीत कहानी फोटो के साथ खुब्बे छापऽ हलन  एह  तेल पिलावल मोटगर लाठी आउ
अढ़ाय-गज्जी के फेंटा बान्ह के जखनी निकलऽ हलन तो केकर मजाल कि अलीफ से बे
कर दे  समुच्चे जिला-जेवार में इनकर पहलवानी के नाम हल ) (बिगुल॰२३१३
४३५)१९0 जुआनी (राम बाबू के लगऽ हल कि आम आदमी ले दहेज से कड़ा जहर धरती पर
कुछो नञ् हे जेकर आग में जुआनी से बुढ़ापा तक पहिले माय-बाप झुलस जा हे 
जमाना गेल कि नगरपालिका आउ जिला परिषद के स्कूल होते कउनो आफिस के कुरसी तर
पहुँचिये जा हल  अब त एक से एक डिगरी लेके आदमी जुआनी भर जिआन होते रहऽ हे
आउ नौकरी के सपना पालते-पालते बाल-बुतरुन के पाले लगऽ हे ) (बिगुल॰३४
४0७)१९१ जेवर-जाटी (दयानन्द के मेहनत आउ दमयंती के सूझ-बूझ से कपड़ा के
दोकनदारी के साथे-साथ सोना-चानी के रोजगारो में चमक-दमक आवे लगल 
जेवर-जाटी के खरीदारी लेल दमयंती अपनहीं सफर करे लगली ) (बिगुल॰५८१९)१९२
जोड़ (= जोर) (कभी-कभी माथा पर जोड़ देके सोचऽ हलन कि ई बदलइत सवाद के जड़
उनकर उमरे तो नञ् हे या सचमुच जमाने बदल रहल हे  उनका कुछ भी समझ में नञ्
आवऽ हल  अब एकदम घुड़मुड़िया गेलन हल ) (बिगुल॰३१२0)१९३ जोड़-घटाव (केतना
जोड़-घटाव आउ गुना-भाग करके बाबूजी रघुबंस में राम के आदर्श भरऽ हलन 
साझी-परिवार के सरगना बनइ के बात सिखावऽ हलन ) (बिगुल॰३८२१)१९४ जोड़-जमा
(शहर के मकान में उनकर सब जोड़-जमा लग गेल हल आउ बच गेल हल बेटी के बरइत
समसिया जे अब नञ् केकरो भगनी हल नञ् केकरो भतीजी हल आउ नञ् अब केकरो
बहिने रह गेल हल हल त बस कुसुम - बनारसी बाबू के बेटी ) (बिगुल॰५५१२)१९५
जोत-जमीन (अजय आउ विजय के डाकडर आउ इंजीनियर बनते-बनते भोला बाबू अपन
पुश्तइनी जोत-जमीन से सरकते-सरकते घर के सीमा में सिमट गेलन हल  खुब्बे
गुना-भाग करके बाबूजी रीता के बियाह बड़गो घर में कइलन हल  ऊ बूझलन हल कि
बेचके भी कुछ निमने चीज कीनलन हे  जोत-जमीन के बड़गो हिस्सा बिक जाय पर भी
उनकर दिमाग में नक्सा नाचऽ हल कि बुढ़ारी में बेटी-दमाद उनकर चरपाइ के
ओदमाइन ढीला नञ् होवे देत ) (बिगुल॰६२६ ३३२८)१९६ जोम (= जोश उत्साह
अभिमान दंभ) (पुस्तइनी घर आउ बड़हल-बगान के अब की जरूरत हे  बहू आउ अजय के
आउफिस जाय के बाद तो कोवाटर खालिये रहऽ हे  दरदगर बात तो ई लगल कि घर के
देखे भाले ले एगो अप्पन आदमी चाही / अजय के बात तो भोला बाबू के अंधड़ जइसन
लगल  जोम में अब विजय के घर पहुँच गेलन  जोम में टीसन पहुँच गेल 
मिसमाँमीस में भी चन्दू एकदम अकेलुआ बूझ रहल हल ) (बिगुल॰८१३ ३३२)१९७
जोहियाना (अपन घर से जब-जब कलकत्ता जाय के रहऽ हल त ओकरा बुलकन से कहे पड़ऽ
हल  मुदा बुलकन जब तक तीस-चलीस आदमी नञ् जोहिया ले हल जतरा के तारीख
बोलवे नञ् करऽ हल  बुलकन सउँसे जेवार से आदमी जोहिया के कलकत्ता कमाय ले
ले जा हल ) (बिगुल॰१९८ ९)१९८ झंगरी (गाड़ी में बइठे के जगह मिल गेल मुदा
सनेस सम्हारे में साँस फूलऽ हल  एक से एक सौगात  केतारी चिनियाँबेदाम
बूँट के झंगरी गी सत्तू आउ ताजा भुंजा के डिब्वा-डिब्बी  ई सबसे अलग
उनकर घरवली के धियान हरदम हँसुली पर हल ) (बिगुल॰४६१)१९९ झमझमाना (संजोग
से 'राजकुमारी नर्सिंग होम' में राधिका के बिन पैरविये नौकरी मिल गेल  
राधिका के भेस-भूसा एकदम बदल गेल आउ हाथ में अब बेग घुमावे लगली   रसोय
घर के चुल्हा से अब राधिका के आँख झमझमाय लगल हल  बिहनउकी रोटी के जगह पर
बिस्कुट आवे लगल  देर-अबेर होवे पर चाह के कप-पियाला से राधे बाबू के हाथ
चोटाय लगल हल ) (बिगुल॰४३२२)२00 झमाना (बेगम अब चार सवार पर सवार हो गेली
 कलीम साहब पागल जइसन तोहफा  डराफ  तोहफा  डराफ  पइसा 
पइसा करके गदाल करइत पिंजरा के चिरइँ-चिरगुन के अजाद करे लगलन  तखनिये
दरोजा पर डाकपीन के अवाज सुनके दउगे में झमा के गिर गेलन )
(बिगुल॰१२३0)२0१ झमेटगर (अपन जवानी में किरन जी लड़कन के जब भूगोल पढ़ावऽ
हलन तो कलकत्ता बम्बई के बात कहते-कहते अपन इतिहास में फँस जा हलन 
प्रतिभा के पेड़ खूब झमेटगर हल  छोट-मोट रोजी-रोजगार के लत्तर खुब्बे
फइलइलन हल  मुदा रोजगार के लत्तर हरियर हो-हो के पियरा जा हल  तब भी मन
से कहियो हार नञ् मानलन हल  एक्के जउरी से बँधल रहे के बात सोचते रहऽ हलन
 उनकर घरनी भी परिवार के नावा नक्सा ले ओदगर हाथ सुखइते रहऽ हली  बड़गो
शहर के झमेटगर घराना से अइली हल ) (बिगुल॰२३९ ३७२८)२0२ झरझराना (एक दिन
धंधउरा तर मकइ के बाल सेंकइत बड़का भइया आसते से इसारा कइलका कि कब तक सब से
नुका-छिपा आउ कतरब्योंत करके तोरा जेब खरचा चलइअउ  तखने ओकर आँख झरझरा गेल
 ओकरा लगल कि धरती फटे आउ ऊ समाय  एतनइँ कह सकल कि एत्तेक जगह तो दरखास
आउ इंटरभिउ देलूँ ) (बिगुल॰५0१)२0३ टनटनाना (बेटी के बियाह के बाद नाथ
साहब टनटना के सड़क पर आ गेलन हल  रामबाबू डॉक्टर साहब के भी दुर्दशा देखलन
हल ) (बिगुल॰३११)२0४ टिकस (= टिकट) (रस्ता भर गंजन कभी ई डिब्बा तो कभी
ऊ डिब्बा आउ की-कभी तो गाड़ियो से उतरके दोसर गाड़ी पर चढ़े पड़ऽ हल  अब समझे
लगल कि ऊ सब चक्कर से टिकसे कटा के जाय में बेस हे  किरन जी जेब से
सिगरेट निकाले लगलन तो चिट्ठी में लपेटल रेल के टिकसो निकल गेल  चिट्ठी के
टिकस अलग कइलन कि उनकर अपन जिनगी के इतिहास के पन्ना दिमाग में फड़फड़ाय लगल
) (बिगुल॰१९१३ २३४)२0५ टिटकोरना (अबकी बेर जब पु्ष्पा के दोसर महीना चल
रहल हल तखनिये ओकर बाँह में ताबीज बाँधल गेल त ऊ एकदम चउँक गेली हल 
भूत-भभूत से नउवो महीना होते-हवाते सर-सगुन के रस्ता से अस्पताल के पेइंग
वाड में पहुँचली हल  पुष्पा अस्पताल में लोघड़ल नारी मुक्ति आन्दोलन
बरोबरी के अधिकार आउ नारी जागरन के नारा के नबज टिटकोरइत अपन सास के
नेतागिरी पर मन हीं मन मुसक जा हली ) (बिगुल॰६0३)२0६ टिसन (दे॰ टीसन)
(कखनउँ भोजाय ले डगरिन चाची ले दवाय चाचा ले दारू त बहिन ले किताब घर से
किताब से लेके परीच्छा घड़ी तक देवाल फाँदा-फाँदी से गुजरे पड़ऽ हल  आल-गेल
मामू-ममानी आउ फूफा-फूआ के टिसन आउ बस अड्डा छोड़े में उनका एगो अजबे सुकून
मिलऽ हल ) (बिगुल॰३७९)२0७ टिसनिया (= ट्यूशन पढ़ानेवाला) (पत्रिका भी
निकाललक आउ किताबो छपवइलक  एकरा ई तेवर बचावे खातिर 'टिसनिया सर' भी बने
पड़ल  मुदा कुछ दिन में देखे लगल कि एकर ताव के रग्गड़ से जंगालो कलम के जंग
छूटे लगल पुरान शेरवानी धोवाय लगल ) (बिगुल॰५0३१)२0८ टिसनिया-मास्टर
(लड़कन के बारे में सोचके आउरो काँप जा हलन  महल्ला के प्रभाव से लड़कन के
कइसे बचावल जाय - ओकरे उपाय सोचते रहऽ हलन  कखनउँ सोचऽ हलन कि टिसनी पढ़ावे
में लगा देल जाय  लड़कन बझल भी रहत आउ कुछ पइसो आ जात  मुदा फेन सोचऽ हलन
कि लड़कन सब एही उमर से मास्टर साहेब हो जात  सब टिसनिया-मास्टर बूझे लगतन
) (बिगुल॰१५१0)२0९ टिसनी (= ट्यूशन) (लड़कन के बारे में सोचके आउरो काँप
जा हलन  महल्ला के प्रभाव से लड़कन के कइसे बचावल जाय - ओकरे उपाय सोचते
रहऽ हलन  कखनउँ सोचऽ हलन कि टिसनी पढ़ावे में लगा देल जाय  लड़कन बझल भी
रहत आउ कुछ पइसो आ जात  पढ़हीं घड़ी घर के लाचारी आउ अपनो जेब-खरच ले कुछ
टिसनी करऽ हलन जे आज तक अपन कसबा में उनका सब माटरे साहेब कहके पुकारे हे
 परकास बाबू के दुन्नू लड़कन के सफल होवे पर भी ई उमर में दुइये काम ले घर
से निकलऽ हलन चाहे कउनो डाक्टर या टिसनी पढ़ावे ले  स्कूल में कहियो टिसनी
नञ् पढ़इलका हल मुदा रिटायर होवे पर ई गंजन  नौकरी मिलते ही लड़कन अपन-अपन
हाकिम के आउ लगले बियाह होते ही मेहरारू के अधीन हो गेल हल  बच गेलन परकास
बाबू जिनकर बचल जिनगी टिसनी के अधीन हो गेल हल ) (बिगुल॰१५८ १२ २५१९
२२)२१0 टीसन (= स्टेशन) (जोम में टीसन पहुँच गेल  मिसमाँमीस में भी चन्दू
एकदम अकेलुआ बूझ रहल हल  अपन टीसन त ई टीसन के मिलान में एकदम्मे टीसनी हे
 गाड़ी-घोड़ा सब लटफरेमे पर चल जा हे ) (बिगुल॰३३३)२११ टीसनी (= छोटा
स्टेशन) (जोम में टीसन पहुँच गेल  मिसमाँमीस में भी चन्दू एकदम अकेलुआ बूझ
रहल हल  अपन टीसन त ई टीसन के मिलान में एकदम्मे टीसनी हे  गाड़ी-घोड़ा सब
लटफरेमे पर चल जा हे ) (बिगुल॰३३३)२१२ टुनमुनाना (ढेरोढेर दिन पर
टुनमुनइलन आउ दुर्गापूजा देखे निकललन  बिजली के चमक से उनका रातो में दिन
के भरम हो रहल हल  सउँसे शहर लउडिस्पीकरे के ऊलजलूल आवाज ओढ़ले हल 
कीर्तन-भजन तो अलोप गेल हल ) (बिगुल॰३१२३)२१३ टूटल (बनारसी बाबू नीम के
गाछ के नीचे टूटल खटिया पर लोघड़ल आँख मुँदले सोच रहलन हल कि टरक-लाइन में
जिनगी के ढेरोढेर अनमोल रात बस टरक चलतहीं बीत जा हे आउ ई सब होटल त सही
माने में इनका लोग ले रैन-बसेरा हे ) (बिगुल॰५२१४)२१४ टेपरिकाडर (भीड़
एतना कि आदमी आदमी के खाली चेहरे देख रहल हल  ई धकमपेल में कुसलछेम पूछे
के भी आसार नञ्  अकबका के घर घुर अइलन मुदा घर में बेटन के भीतर से रेडियो
आउ टेपरिकाडर पर फिल्मी गीत आउ डिस्को धुन के भारी आवाज से उनकर मगज के
संतुलन बिगड़ गेल ) (बिगुल॰३१२८)२१५ टेहरी (ओकरा याद हे कि बक्सा में रखल
मेहमान आउ भगिना के सब समान बेर-बेर देखलक हल  मगही घी के टेहरी के हिफाजत
में रस्ता भर ओकरा केतना आदमी से झड़पा-झड़पी हो गेल हल  लटफरेम पर गाड़ी
लगते-लगते साँझ से रात हो गेल हल ) (बिगुल॰३५१0)२१६ टोला-टाटी (दुआर पर
गोतनी के केतना परेम से चुमावऽ हली  तखने गीत गइते-गइते उनकर त गियारी बइठ
जा हल  गोझनउटा से घुघ्घा तक के राज हँस-हँस के सिखइलकी हल  मुदा
टोला-टाटी के हवा-पानी से गोतनी के ताजा होते देर नञ् लगल  कनफुसकी
ठोनावादी में बदलके ओसरा से अँगना में आइये गेल  साँझ के एहे बात पर बड़का
आउ मंझला में ठन गेल  ऊ बाबू जी बीच-बचाव नञ् करतन हल त एक खेर तीन खुंडी
 तहिये से घर में दरार पड़ गेल जेकर दिरइँची से टोला-टाटी के बतसल बेयार
पइसे लगल ) (बिगुल॰३९१ ५0९)२१७ ठंढाना (= ठंढा पड़ना ठंढा करना)
(साथी-संगी के घर के शादी या सराध में आठो पहर पिलल रहऽ हलन  तिलक-दहेज के
बात पर बलबला जा हलन  अपन आदर्श के आग के कहियो ठंढाय नञ् दे हल )
(बिगुल॰२९२६)२१८ ठंढाल (एन्ने दुन्नू परानी में लड़कन के चलते खुब्बे बहस
होवऽ हल  शांति लड़कन ले एक्को बात जमीन पर नञ् गिरे दे हली  शांति के
शिकायत हल त खाली छोटकना नौकर से  नौकर के शिकायत से हारो बाबू के ठंढाल
रोटी में भी गरमी आ जा हल ) (बिगुल॰१४२४)२१९ ठकमकाल (एगो पहचानल अवाज आल
- फिल्मी दुनिया आउ जासूसी उपन्यास सर  चनेसर मूड़ी उठाके नजर फेंकलक  अपन
कॉलेज के लड़का हल  चनेसर के ठकमकाल देखके ऊ समझ गेल कि इनका यहाँ ई सब नञ्
हे ) (बिगुल॰५१२९)२२0 ठकुआना (ऊ अब तक चिट्ठिये से चाचा-चाची के जानऽ हली
 भगवान दास के पुकारे पर अइली  परिचय भेल  चाची त उनका छूए लेल लिलकले
हली  एही घड़ी हल कि ऊ अपन हँसुली मुँहदेखाय में दे सकऽ हली  मुदा कनिआय
अपन जगह से टस से मस नञ् होली  चाची तो ई सब देखके ठकुआ गेली )
(बिगुल॰४६२५)२२१ ठमकल (एक दिन काम बन्द हल  काम के हल्ला-गुल्ला
भीड़-भाड़ आपा-धापी सब ठमकल हल ) (बिगुल॰२0१४)२२२ ठेहियाना (लगन-पाती के
दिन अइतहीं तनिकना के बियाह के बात घरवलन के मुँह पर खुदरा-खुदरी रहऽ हल
मुदा कउनो आगू बढ़इ के हिम्मत नञ् करऽ हलन  रघुबंस त भाय सब के कनिआय
चुनते-चुनते ठेहिया गेलन हल  अपन भभू सब के चुनाव से अपने लजा रहलन हल )
(बिगुल॰३९१६)२२३ ठोनावादी (उनका खूब याद हे जब अस्पताल में एगो मद्रासी
नर्स आल हल त उनकर मन में तमिल सीखे के इच्छा जागल हल  बात-विचार त
अंगरेजी में करऽ हलन मुदा मेहरारू के लगऽ हल कि ई तमिल नञ् सीखके ओकरे
हिन्दी सिखाके दम लेतन आउ तब जोरू-मरद में लगातारे मगही में ठोनावादी होवऽ
हल  सँझउकी घर पहुँचल हल  विचारलक कि बहिन-बहिनोइ से जउरे विदा लेत  ई
की साँझ से रात हो गेल मुदा अनील अभियो नञ् अइलन हल  रीता से उमर में
तनिके उनइस हल  ई लेल शुरुये से ठोनावादी होते रहऽ हल  रसे-रसे ओसरा भी
भित्तर में बदले लगल आउ रघुबंस के लाख कोरसिस के छइते भित्तर से जादे भनसे
हो गेल  ठोनावादी से अँगना गरम रहे लगल  गोझनउटा से घुघ्घा तक के राज
हँस-हँस के सिखइलकी हल  मुदा टोला-टाटी के हवा-पानी से गोतनी के ताजा होते
देर नञ् लगल  कनफुसकी ठोनावादी में बदलके ओसरा से अँगना में आइये गेल )
(बिगुल॰२६१४ ३२७ ३८२ ३९२)२२४ ठोर (= होंठ ओष्ठ) (गीत गजल कहानी
कविता कत्तेक भाषा में एक्के साथ लिखऽ हलन  बड़गो-बड़गो साहित्यकार के नाम त
उनकर ठोरे पर रहऽ हल ) (बिगुल॰२३११)२२५ डंघुरी (= डहुड़ी डाली) (हवा के
तेज झोंका चल रहल हल  नीम के पेड़ से एगो डंघुरी टूट के बनारसी बाबू के देह
पर गिरल आउ ऊ उठके बइठ गेलन ) (बिगुल॰५५२९)२२६ डगडरनी (पुष्पा दोसर दफे
अस्पताल के गमल-बूझल जगह पर अइली हल  बस खाली डगडरनीये बदलल हली 
चर-चपरासी नर्स-दाय कुरसी-टेबुल के साथ कमरा के चटकल रंग आउ टूटल सीसा
वलन खिड़की त ऊ तखनियों देखवे कइलकी हल ) (बिगुल॰५६२)२२७ डगरिन (कखनउँ
भोजाय ले डगरिन चाची ले दवाय चाचा ले दारू त बहिन ले किताब घर से किताब
से लेके परीच्छा घड़ी तक देवाल फाँदा-फाँदी से गुजरे पड़ऽ हल  आल-गेल
मामू-ममानी आउ फूफा-फूआ के टिसन आउ बस अड्डा छोड़े में उनका एगो अजबे सुकून
मिलऽ हल ) (बिगुल॰३७७)२२८ डराफ (= ड्राफ्ट) (मोटगर रकम के डराफ त सभे दने
से लगातारे आ रहल हल  तरह-तरहके कपड़ा आउ अम्मा ले किसिम-किसिम के
साड़ी-गहना  मुदा अब ई सिलसिला के आग में मियाँ-बीबी सीझे लगलन हल  डराफ
आउ सौगात से अब उनकर मन घबड़ाय लगल  कलीम साहब पिंजरा के तोता-मैना खूँटा
के बँधल जानवर दरबा के कबूतर आउ मुरगी से भी जादे बेपनाह हो गेलन हल  ई
सब ले तो बउधे काफी हे  मुदा उनकर बुढ़ारी की खाली डराफ आउ सौगाते ले लिलकल
हे  ई सोच-सोच के कलीम साहब आउ उनकर बेगम के सेहत एकदमे ढह गेल  डराफ आउ
तोहफा अब बउधे ढोवे लगल बेगम अब चार सवार पर सवार हो गेली  कलीम साहब
पागल जइसन तोहफा  डराफ  तोहफा  डराफ  पइसा  पइसा करके
गदाल करइत पिंजरा के चिरइँ-चिरगुन के अजाद करे लगलन  तखनिये दरोजा पर
डाकपीन के अवाज सुनके दउगे में झमा के गिर गेलन ) (बिगुल॰११२३ २५ १२३
४ २८)२२९ डरेवर (= ड्राइवर) (बड़ी धकमपेल से पहलवान जी दिल्ली में उतरलन 
कुली एक-एक समान सहित टैक्सी में बइठा देलक  ऊ डेरा के पता वला चिट्ठी
डरेवर के थम्हइते संतोख के साँस लेलन ) (बिगुल॰४६९)२३0 डलेवर (= ड्राइवर)
(टरक से हटके उनकर धियान डलेवर आउ खलासी दने रह-रह के चलिये जा हल 
इतमीनान से सूतल सुसता रहल हल  एगो मेहरारू ओही सब साथ बइठल दनादन सिगरेट
पी रहल हल ) (बिगुल॰५२११)२३१ डाकबाबा (पूरब आउ पच्छिम के जोड़-घटाव में ई
समाज के असलिये हिसाब डगमगा गेल हे  आदमी पीढ़ा आउ आसनी छोड़के डायनिंग
टेबुल पर आ जा हे मुदा भोजन के पहिले थरिया के चारो बगल पानी ढारवे करऽ हे
 एक दने डाकटरी इलाज करावऽ हे आउ दोसर दने डाकबाबा पर पठरू कबूलवे करऽ हे
 ओकरा जे पइसा मूरति बनावे में मिलऽ हल ओकरा डाकबाबा पर कबूतर आउ पठरू
चढ़इवे करऽ हल ) (बिगुल॰३0१६ २५)२३२ ढँकल (बनारसी बाबू के ई सब से मतलबे
की हल  टरक रुकतहीं अपन लदल समान के चारो दने घूर के देख ले हलन  टरक पर
लदल समान उनकर सउँसे नौकरी के उतार-चढ़ाव के नक्सा पेश करऽ हल  नौकरी के
बुरा-भला दिन तिरपाल से एकदमे ढँकल हल ) (बिगुल॰५२१0)२३३ ढनमनाना
(बेटा-बेटी जइसे-जइसे बड़गो होवऽ हल ऊ छोटगर होवे लगलन हल  सामने कोय बोले
या नञ् मुदा जेकरा जे मन में आवऽ हल करवे करऽ हल  ऊ देख रहलन हल कि उनकर
हुमाद आउ लोहमान पर विदेशी इत्र के महक तेज हो रहल हल  बाल धोवे ले 'हेलो'
सम्पू लक्मे आउ अफगान असनो के डिब्बा अंगना-ओसरा में ढनमनाय लगल  जीवन
बाबू के विचार के पेड़ त घर ही में ठूठ होवे लगल ) (बिगुल॰३११९)२३४ ढेरकुन
(मुझप्पे एक दिन साइमन सिर पर नावा-नावा टोपा आउ ढेरकुन फल-फूल लेके ससु के
घर आ बड़ी अधिकार से बाहर चले ले कहलक  ओकरा तैयार होवे में की देर की
सबेर ) (बिगुल॰१८२५)२३५ ढेरकुनी (= ढेरकुन ढेर सा बहुत सा) (पढ़हीं घड़ी
ढेरकुनी तिलक लेके उनकर माय-बाप एगो लड़की के मेहरारू बनाके ले अइलन हल 
तहियो लाल बाबू के विरोध बियाह में बदल गेल हल  औरत-मरद के जिनगी शुरू होल
आउ उनका एहसास होवे लगल कि समय में समझौता के अजीबे ताकत हे )
(बिगुल॰२६२0)२३६ ढेरोढेर (रंगरूट सब के दादागिरी से तेहवार लेल ढेरोढेर
रकम आवे लगल  बड़गो लोग दादा सब के भारी चंदा देके अपन बाकी दिन ले
सुरच्छित हो जा हलन  जीवन बाबू ई नावा रंगदारी वाला वसूलल सिक्का के धक्का
से एकदम तिलमिला गेलन हल  ढेरोढेर दिन पर टुनमुनइलन आउ दुर्गापूजा देखे
निकललन  बिजली के चमक से उनका रातो में दिन के भरम हो रहल हल  सउँसे शहर
लउडिस्पीकरे के ऊलजलूल आवाज ओढ़ले हल  कीर्तन-भजन तो अलोप गेल हल )
(बिगुल॰३१३ २३)२३७ तखनइँ (गाँव वलन के मुँह पर तो बस एक्के बात बस गेल हल
कि केसो के दिन बहुर गेल  तीन बेटन में एगो चनेसरे दिन निमाहत  तखनइँ
दोसर आदमी बात लोक ले हल - भला मेहनत कहियो दगा दे हइ  अहो लूर-लच्छन तो
पहिले से ही गोवाही दे हलइ ) (बिगुल॰४८४)२३८ तखनयँ (आज फिनु बइठका के
महफिल में गजल जागल हल  चार गो चुनल औरत-मरद जुमल हल  तखनयँ राधिका अइली
) (बिगुल॰४३२७)२३९ तनिकना (चारो दने के बतसल देवाल से आँख घुमाके रघुबंस
तनिकना भाय पर नजर टिका देलन हल  पियार में तनिक के तनिकना नाम बड़का होवे
पर भी नञ् बदलल हल  रघुबंस के मनसूबा हल कि तनिकने उनकर बड़गो विचार के
पचावत  उनका लगऽ हल कि तनिकना घर के उमस से अलगे खड़ा हो जाय मुदा आँख
मूँदला से कहीं अन्धड़ रुक गेल हे ) (बिगुल॰३९४ ५ ६ ९)२४0 तनीमनी (शहरी
जिनगी हल ई लेल ठाट-बाट त गाड़ी रिक्सा से पटल आउ सर-सिनेमा से बिखरल
देखतहीं रहऽ हलन मुदा की मजाल कि कोय सटे दे  रघुबंस त खेल-कूद आउ
गीत-संगीत वला रस्ता धइलन  अब भाय-भतीजा होके तनीमनी तड़क-भड़क के राज बूझे
लगलन  उनकर मिलनसार विचार आउ सेवा-धरम के चलते ढेरोढेर चाचा-चाची
भाय-बहिन त बाहरो में भेटे लगलन हल ) (बिगुल॰३७४)२४१ तनी-मानी (दमाद
विदेस में बड़गो ओहदा पर हल  बेटी के बिआह के बादे बेगम सहित एकदमे हौला
महसूसे लगलन हल  सभे जिमेदारी से निछक्का  तनी-मानी जिमेदारी महसूसऽ हलन
त बस पिंजड़ा में पोसल मैना-तोता आउ रंग-बिरंग चिरइँ-चिरगुन के जे हवेली
में चहचहाय ले रह गेल हल ) (बिगुल॰१0२९)२४२ तफड़का (दे॰ तफरका) (रेल त
रफ्तार पकड़िये लेलक हल मुदा चन्दू के अब लग रहल हल कि लटफरेम आउ शहर के
जोड़े वाला कउनो पुल आँधी में ओकरा खातिर सदा ले टूट गेल  ई पार आउ ऊ पार
के तफड़का से काँप रहल हल  गाड़ी त तेज भाग रहल हल ओकरो से तेज चल रहल हल
चन्दू  पोती के हरिद्वार केदारनाथ आउ बदरीनाथ ले जाय वली बात टारके
छोटकन छुट्टी त दिल्ली आउ शिमले में काटके स्कूल पहुँचा दे हली  ऊ अपन
वेहवारी से साबित करऽ हली कि लड़का-लड़की में अब कउनो तफड़का नञ् हे  सही
शिक्षा आउ ठोस संस्कार में सम्हरल लड़का-लड़की में कउनो तफड़का नञ् हे मुदा
सब खतरा ई अधकचरन से हे  लिवास के देखावा गहना-जेवर के चमक-दमक आउ
चिबा-चिबा बोले से कउनो काम सधे वला नञ् हे ) (बिगुल॰३३१२ ५९२२
६0९)२४३ तफरका (= अन्तर भेद) (बनारसी बाबू ले कुसुम आउ कुमुद में तनिको
तफरका नय् बुझा हल - बेटी-पोती में फरके की ) (बिगुल॰५४१५)२४४ तय-तमन्ना
(सहाय जी तो पढ़ल-लिखल गुनी लड़की के बाप हलन  पैसा-कौड़ी के कउनो कमी नञ्
हल मुदा दहेज के तय-तमन्ना में पढ़लो-लिखल परिवार में जे हिचक पैदा होल तो
सहाय जी लूडो के दान जीतइवाली गोटी जइसन आगे बढ़के फिर अप्पन घरे लौट अइलन
आउ तब सहाय जी एकदम्मे बेसहाय हो गेलन हल ) (बिगुल॰३२४)२४५ तराउपरी
(महीना दू महीना से जब दिन आगू बढ़ल आउ पइसा मिले के कोय चाल-चपट नञ् भेल त
चनेसर सहमे लगल  कॉलेज तो चल निकलल  लड़कन तराउपरी ) (बिगुल॰५0२३)२४६
तलुक (= तलक तक) (दमयंती के पति दिनेश बाबू शहर के सफल रोजगरिया हलन 
रोजगार में दिन से रात-रात तलुक डूबले रहऽ हलन ) (बिगुल॰५७२४)२४७ तिनकी
(कुछ तस्वीर विद्यार्थी जीवन के हल जे उनकर शरीर में आज भी एगो अजबे सिहरन
समा दे हे पर उनकर मेहरारू ले त तिनकी बूझऽ ) (बिगुल॰२६१५)२४८ तिनटेक
(सुमन ही तो कहलक हल कि शहर से परिवार के संस्कार बदलऽ हे  गाँव के खेत के
उपज तो बटइदारे तीन-तेरह कर दे हे बकरी आउ तिनटेक काटे हे )
(बिगुल॰५४२३)२४९ तीज-तेहवार (अपन महल्ला के ताकत एकता आउ उत्साह
तीजे-तेहवार में देखऽ हलन  एक से एक मूर्ति  पंडाल के सजधज आउ लउडिसपीकरे
से रात-रात भर गाना-बजाना  किरन जी कभी-कभी अपन स्व॰ पिता विदेसी बाबू के
साथ कइल बेहवार में भुला जा हलन  भोरे उठके अपन हाथ से चाह बनाके पहिला
गिलास बाबुये के दे हलन  रात के भोजन भी एक्के साथ करऽ हलन  तीज-तेहवार
में किस्ते पर मगर घर में सबसे पहिले कपड़ा-लत्ता बाबुये आउ माय लेल कीनऽ
हलन ) (बिगुल॰१५१५ २५२५-२६)२५0 तीत (उनका नीम तर के हवा बड़ नीमन आउ मीठ
लग रहल हल  सउँसे देह खटिया पर आउ माथा नीम के जड़िये पर टिकइले हलन  नीम
के तो निमकउड़ियो मीठ होवऽ हे मुदा जिनगी के मीठो फल के तीत सवाद से उनकर
रोम-रोम काँप जा हल ) (बिगुल॰५३२८)२५१ तेहवार (= त्योहार) (अपन महल्ला के
ताकत एकता आउ उत्साह तीजे-तेहवार में देखऽ हलन  एक से एक मूर्ति  पंडाल
के सजधज आउ लउडिसपीकरे से रात-रात भर गाना-बजाना  सउँसे शहर के आदमी पंडाल
आउ मूर्ति के सजावट देखे आवऽ हल  तेहवार के बाद फेन ओहे सन्नाटा  रंगरूट
सब के दादागिरी से तेहवार लेल ढेरोढेर रकम आवे लगल  बड़गो लोग दादा सब के
भारी चंदा देके अपन बाकी दिन ले सुरच्छित हो जा हलन  जीवन बाबू ई नावा
रंगदारी वाला वसूलल सिक्का के धक्का से एकदम तिलमिला गेलन हल )
(बिगुल॰१५१८ ३१३)२५२ थकउनी (टैक्सी में बइठते ही डेरा के ठौर-ठेकाना
धियान से देखलक हल  उमंग मे एतना मनेमन उमक रहल हल कि जतरा के थकउनी
थाहियो नञ् सकल ) (बिगुल॰३५१५)२५३ थकल-फिदाल (रसे-रसे चनेसर भी खेत पर
गोड़ाटाही करे लगल  थकल-फिदाल जब भी आवे त घर में एगो आउरो तनाव महसूसे 
बाबू जी के ललोसा हल कि कम से कम छोटका बाहर निकले ) (बिगुल॰४९१९)२५४
थम्हनगर (जिनकर आदत से घालमेल करके कहानी बाते-बात में टपक पड़े मुलकात
होला पर खभेड़ तक पहुँचे के लहजा आउ दूर तक पइठे वला बिम्ब घोरल वाक्य
सुनवइया के चोटा दे त समझऽ ऊ हथ मगही कहानी के थम्हनगर मेंहटा रामचन्द्र
अदीप ) #### थम्हाना (महीना के पहिला पख हल  अपन बटुआ से
सिनेमा के तीन गो टिकट अलगे करइत राधे बाबू के हाथ में नोट थम्हइते झटके
के साथ नजर से इड़ोत हो गेली  बड़ी धकमपेल से पहलवान जी दिल्ली में उतरलन 
कुली एक-एक समान सहित टैक्सी में बइठा देलक  ऊ डेरा के पता वला चिट्ठी
डरेवर के थम्हइते संतोख के साँस लेलन ) (बिगुल॰४३३0 ४६१0)२५६ थरथराल
(दिन में आदमी से जादे जानवरे नजर आवऽ हल मुदा रात में आदमी के डर से
जानवर एकदमे अलोप जा हल  रात भर आदमी के हो-हल्ला धउगा-धउगी आउ बम-पटाका
के अवाज से सउँसे महल्ला थरथराल रहऽ हल ) (बिगुल॰१३२४)२५७ थहुआल (समय
सँसर रहल हल आउ चनेसर एकदम थहुआल  एक दिन हवा के झोंका आल आउ चनेसर बगले
के शहर के नावा कॉलेज में पहुँच गेल  दस हजार के डोनेसन के डलिया लेके अरघ
देलक तब कहीं पेटकट्टू नौकरी पइलक ) (बिगुल॰५0१५)२५८ थाहना (टैक्सी में
बइठते ही डेरा के ठौर-ठेकाना धियान से देखलक हल  उमंग मे एतना मनेमन उमक
रहल हल कि जतरा के थकउनी थाहियो नञ् सकल ) (बिगुल॰३५१५)२५९ थिरथम्हन
(हरिद्वार के हरकीपौड़ी आनन्द के जगह हइ  गंगा धरती पर  तेज धारा  साफ जल
 चारो दने मंदिरे-मंदिर  धूप-अगरबत्ती के सुगंध  मन एकदमे थिरथम्हन हो
जा हे  जे माँग से मिले ) (बिगुल॰४२१)२६0 दउगना (बेगम अब चार सवार पर
सवार हो गेली  कलीम साहब पागल जइसन तोहफा  डराफ  तोहफा  डराफ
 पइसा  पइसा करके गदाल करइत पिंजरा के चिरइँ-चिरगुन के अजाद करे
लगलन  तखनिये दरोजा पर डाकपीन के अवाज सुनके दउगे में झमा के गिर गेलन )
(बिगुल॰१२३0)२६१ दप-दप (ई सब छो-पाँच करिये रहल हल कि लछमी दरद से छटपटाय
लगल  ओकरा तुरते 'मातृसदन' अस्पताल ले गेल हल  फोहवा एकदम्मे मिसरी नियन
दप-दप हल  मुंसी जी ओकरा मिसरिये कहके पुकारऽ हलन  धीरे-धीरे मिसरी अइँटा
से छड़ पकड़के धउगे लगल हल ) (बिगुल॰२0३२)२६२ दमाद (रामबाबू आउ उनकर घरवाली
बार-बार गंगा में स्नान करऽ हलन  मन एकदमे शांत हो गेल हल  दुन्नो परानी
हाथ जोड़-जोड़ के नीमन दमाद के मनउती माँग रहलन हल  रीता के बियाह त घर के
चुल्हो के आँच मद्धिम कर देलक हल  आधा खेत-पथार त इंजीनियर दमाद पावे में
रजिसटरी आफिस में धर अइलन हल  घर के दशा में तहिये से दखल पड़े लगल हल )
(बिगुल॰४२४ ३३२२)२६३ दरखास (एक दिन धंधउरा तर मकइ के बाल सेंकइत बड़का
भइया आसते से इसारा कइलका कि कब तक सब से नुका-छिपा आउ कतरब्योंत करके तोरा
जेब खरचा चलइअउ  तखने ओकर आँख झरझरा गेल  ओकरा लगल कि धरती फटे आउ ऊ समाय
 एतनइँ कह सकल कि एत्तेक जगह तो दरखास आउ इंटरभिउ देलूँ )
(बिगुल॰५0२)२६४ दर-दरखास्त (ऊ तो जिनगी अइसन गंभीर विषय से धियान हटा-हटा
के मन के बस पढ़ाइये में टिका देलकी हल  ओकरा ले परम्परा आउ संस्कार वली
सड़क से कउनो अलग रास्ता नञ् हल  नौकरी लेल दर-दरखास्त भेजते कहियो थकवे
नञ् करऽ हली ) (बिगुल॰५७४)२६५ दरोजा (आज फिनु घर के बरतन-बासन के
फेंका-फेंकी आउ घोर मगही तेवर से उकटापइँची देख-सुन के एतना ने टूट गेलन हल
कि उनका राम बने के सब सपना अब चूर-चूर हो गेल हल  दशरथ जइसन बाबू जी
बुढ़ारी में दरोजा पकड़ले दया जुकुर बनल हलन  बाबूजी के घर से कउनो वास्ता
नञ् रह गेल हल जे गुनी दरोजा पर दम साधले रहऽ हलन ) (बिगुल॰३६४ ५)२६६
दान-पुन्न (हकीम साहब अनकर जगह के हवा-पानी से ताजा होवऽ हलन आउ फिनू अखाढ़े
में  कलीम साहब आउ उनकर बेगम के साँझे-बिहने हवाखोरी के सुझाव सुझइलन
साथे-साथ ई उमर में दान-पुन्न के बात दोहरइलन ) (बिगुल॰१२१३)२६७ दिनउकी
(रात-विरात में भी हारो बाबू ऊ अधेड़ उमर के जन्नी के एकदम सहज होके घूमते
देखऽ हलन  हारो बाबू के दिनउकी झगड़ा आउ जानवर से कुच्छो डर नञ् लगऽ हल
मुदा रात में तो आदमी के आँख से देखियो नञ् पावऽ हलन  ऊ मने-मन सोचऽ हलन
कि ई जनिये टोला के वाजिब बसिंदा हे  कखनउँ-कखनउँ दिन में जब शांति के साथ
हाट-बजार ले निकलऽ हलन तो ऊ जन्नी उनका मुसकइते देखऽ हल ) (बिगुल॰१४१)२६८
दिरइँची (= दराँची दरार) (अइसे तो एक से एक फूहड़ कामकाजू जन्नी के जानऽ हथ
जे विचार में जिनगी भर बेचारिये बनल रहली  फिनु कामकाजू जन्नी-मरद के
जिनगी के दरकइत देवाल भी नजर तर हे जेकर दिरइँची से बाहरी लोग भितरकी दशा
देखऽ हथ  नकलपचीसी के पढ़ाय-लिखाय के एहे असर होवऽ हे  साँझ के एहे बात
पर बड़का आउ मंझला में ठन गेल  ऊ बाबू जी बीच-बचाव नञ् करतन हल त एक खेर
तीन खुंडी  तहिये से घर में दरार पड़ गेल जेकर दिरइँची से टोला-टाटी के
बतसल बेयार पइसे लगल ) (बिगुल॰४२१९ ५0९)२६९ दुआरी (अपन महल्ला के ताकत
एकता आउ उत्साह तीजे-तेहवार में देखऽ हलन  एक से एक मूर्ति  पंडाल के
सजधज आउ लउडिसपीकरे से रात-रात भर गाना-बजाना  सउँसे शहर के आदमी पंडाल आउ
मूर्ति के सजावट देखे आवऽ हल  तेहवार के बाद फेन ओहे सन्नाटा  बस
बमे-पटाका से चुप्पी टूटऽ हल  कभी-कभी उनको दुआरी पर बम फटऽ हल  भोरउकी
गली के चहल-पहल आउ भारी गोहार से लोग-बाग अपन दुआरी खोललक  मालूम होल कि
रात भर के बम-फटाका से गली में खाली ऊ जनिये के जान गेल हे )
(बिगुल॰१५१९ २६)२७0 देखल-सुनल (उनकर चेहरा ई हद उड़ल हल कि घर में केकरो
कुछ पूछे के हिम्मत नञ् हो रहल हल  ई बात उनकर गियारिये में फँसल हल कि
सुमन के संगे-साथे देखल-सुनल लड़का से दिन-तारीख तय करे ले निकललन हल ओकरे
से सुमन अप्पन बेटी के छेका-सगुन चुप्पे-चाप कर चुकल हल )
(बिगुल॰५५२७)२७१ देखावा (= दिखावा) (सही शिक्षा आउ ठोस संस्कार में सम्हरल
लड़का-लड़की में कउनो तफड़का नञ् हे मुदा सब खतरा ई अधकचरन से हे  लिवास के
देखावा गहना-जेवर के चमक-दमक आउ चिबा-चिबा बोले से कउनो काम सधे वला नञ्
हे ) (बिगुल॰६0१0)२७२ देवाल (जब भी लाल बाबू के सुविधा के संजोग बइठऽ हल
घर के छत या देवाल उठाइये के दम साधऽ हलन  आफिस से जादे व्यस्त अपन घर के
हुलिया चमकावे में रहऽ हलन  चारो दने के बतसल देवाल से आँख घुमाके रघुबंस
तनिकना भाय पर नजर टिका देलन हल  पियार में तनिक के तनिकना नाम बड़का होवे
पर भी नञ् बदलल हल  ई सब कथा-कहानी आउ तूल-तेवर से केसो के मन असमान छूए
लगल  चनेसर एम॰ए॰ में अव्वल आल हल  नोनी लगल धोखड़ल देवाल उटंग केवाड़ी
खपड़ा के छप्पर केसो के आँख में गड़े लगल  उनके सामने किसुन आउ कैलास के घर
देखते-देखते आँख में गड़े लगल ) (बिगुल॰२७१५ ३९४ ४८७)२७३ दोकनदार
(स्कूल के नाम-पता जानहीं से की - नाम लिखावे लेल ढेरो पापड़ बेले पड़ल हल 
अब त मंसूरी अपन शहरे जइसन हो गेल हल  पहुँचतहीं कुली होटल वला आउ लड़कन
के लिवास बेचे वलन दोकनदार उत्साह से स्वागत करऽ हल ) (बिगुल॰५९१0)२७४
दोकनदारी (दयानन्द के मेहनत आउ दमयंती के सूझ-बूझ से कपड़ा के दोकनदारी के
साथे-साथ सोना-चानी के रोजगारो में चमक-दमक आवे लगल ) (बिगुल॰५८१८)२७५
दोकान (= दुकान) (धउग के ऊ अपन गाँव आउ अब अपन अँगना में आ गेल हल  खबर त
बिजली नियन पसर गेल  छोट-मोट बस्ती ओकर घरे में समा गेल हल  जे आवऽ हल ऊ
धड़-सा चिट्ठिये पकड़ ले हल आउ एक्के लबज - 'रीता के लड़का होल हे ' बाबू जी
त हरिया हलुआय के दोकान सउँसे गाँव में बाँट देलन हल  मन में आल कि उँचगर
दोकान खोले ताकि ओकर तंगो नञ् तउलाय  फिनु ओकरा सामने कभी कॉलेज आउ कभी
बजार में दोकान के स्टूल खड़ा हो जाय  आखिर धोकड़ी के धच्चर कर-किताब आउ
अखबार के दोकान खोला देलक  मंसूरी गेला पर जैकसन के बगल के दोकान से अपने
खातिर चश्मा लेवे लेल नञ् भूलऽ हली  चश्मा के चुना-चुनी में दोकान वला भी
खुब्बे उत्साह देखावऽ हल आउ कउनो फिल्मी कलाकार से दमयंती के तुलना करइत
चश्मा थमा दे हल ) (बिगुल॰३३१८ ५१२0 ५९१८)२७६ दोकानदारी (दे॰
दोकनदारी) (कपड़ा के जमल दोकानदारी हल  देश के चुनल मील के कपड़न से दोकान
चकमकइते रहऽ हल  विदेसियो कपड़ा के गाँहक नञ् घुरऽ हलन ) (बिगुल॰५७२८)दृश्य-६(ख़्लिस्ताकोव ओसिप बाद में बैरा)ख़्लिस्ताकोव - की बात हइ ओसिप -
खाना आ रहले ह ख़्लिस्ताकोव - (हथेली पर ताली बजावऽ हइ आउ कुरसी पर जरी उछल
जा हइ) ला रहले ह  ला रहले ह  ला रहले ह बैरा - (प्लेट आउ नैपकिन के साथ
प्रवेश) मालिक ई अंतिम तुरी दे रहलथुन हँ ख़्लिस्ताकोव - हूँह मालिक
मालिक  हम तोर मालिक पर थुक्कऽ हियो  हुआँ की हइ बैरा - सूप आउ कबाब
ख़्लिस्ताकोव - की खाली दू कोर्स बैरा - जी ख़्लिस्ताकोव - कइसन बकवास हइ
 हमरा ई बरदास नयँ  तूँ ओकरा कह देहो - वास्तव में ई की हई   ई बहुत
कम हइ बैरा - नयँ मालिक के कहना हइ कि एहो बहुत हइ  ख़्लिस्ताकोव - आउ
चटनी काहे नयँ हइ बैरा - चटनी नयँ हइ ख़्लिस्ताकोव - लेकिन काहे नयँ हइ 
हम खुद्दे देखलिअइ भनसाघर के पास से गुजरते बखत कि हुआँ बहुत कुछ बनावल
जा रहले हल  आउ भोजनालय (डाइनिंग रूम) में आझ सुबह में दू गो मोटू सालमन
(एक प्रकार के मछली) आउ आउ कुछ तो खा रहले हल बैरा - हाँ ऊ तो हइ लेकिन
शायद नयँ हइ ख़्लिस्ताकोव - कइसे नयँ हइ बैरा - नयँ हइ बस ख़्लिस्ताकोव -
आउ सालमन आउ मछली आउ कटलेट बैरा - जी ई सब ऊ लोग लगी हइ जे कुछ जादे
इज्जतदार हथिन ख़्लिस्ताकोव - अरे बेवकूफ बैरा - जी ख़्लिस्ताकोव - अरे
सूअर के बच्चे  ओकन्हीं कइसे खइते जा हइ आउ हम नयँ  तोरा शैतान पकड़उ
काहे नयँ हमहूँ ओइसीं खा सकऽ हिअइ  की वास्तव में ओकन्हीं ओइसने अतिथि नयँ
हइ जइसन कि हम्मे बैरा - ई तो पक्का हइ कि ओकन्हीं ओइसन नयँ हथिन
ख़्लिस्ताकोव - त कइसन हथिन बैरा - ई बात साफ हइ कि कइसन  ई मालूम हइ कि
ओकन्हीं अपन बिल चुकावऽ हथिन ख़्लिस्ताकोव - बेवकूफ हम तोरा से बहस करे
लगी नयँ चाहऽ हिअउ  (सूप ढारऽ हइ आउ खाय लगऽ हइ ) ई कइसन सूप हइ  तूँ बस
खाली पानी ई प्याली में डाल देलँऽ हँ - कोय स्वाद नयँ खाली बदबू आवऽ हइ 
हमरा ई सूप नयँ चाही हमरा दोसरा दे बैरा - जी अच्छऽ हम ले जा रहलिए ह 
मालिक कहलथिन हल - अगर पसीन नयँ त मत खाथिन ख़्लिस्ताकोव - (खाना के हाथ
से पकड़ते) नयँ नयँ नयँ  रहे दे बेवकूफ  तोरा दोसरा लोग के साथ अइसे
व्यवहार करे के आदत हो चुकलो ह - लेकिन हम भाय अइसन नयँ हिअउ  हमरा साथ
ओइसे व्यवहार करे के सलाह नयँ दे हिअउ  (खा हइ ) हे भगमान कइसन सूप हइ
 (खाना जारी रक्खऽ हइ ) हमरा लगऽ हइ दुनियाँ के कोय अदमी अइसन सूप नयँ
खइलके होत - एकरा में तो मक्खन के बदले कइसनो पंख पैर रहले ह  (चिकेन के
काटऽ हइ ) अरे-अरे-अरे कइसन चिकेन हइ  हमरा कबाब दे  जरी सुन सूप रह
गेलो ह ओसिप ले ले  (कबाब के काटऽ हइ ) ई कइसन कबाब हइ  ई तो कबाब नयँ
हइ बैरा - त फेर कउची हइ ख़्लिस्ताकोव - ई तो शैताने के मालूम कि ई की
हइ बस खाली कबाब तो नयँ हइ  ई तो कुल्हाड़ी हइ जेकरा झौंसलके ह बीफ़ के
बदले  (खा हइ ) धोखेबाज बदमाश हमरा की खिलइते जा हइ  अइसन खाना के
एक्को कोर मारल जा हइ कि जबड़ा पिराय लगऽ हइ  (अँगुरी से अपन दाँत पकड़ ले
हइ ) नीच कहीं के  ई तो मानूँ बिलकुल पेड़ के छाल हइ जेकरा कइसूँ बाहर
नयँ निकासल जा सकऽ हइ  अइसन खाना से तो हमर दँतवो कार हो जइतइ  धोखेबाज 
(नैपकिन से अपन मुँह साफ करऽ हइ ) आउ कुछ नयँ हइ बैरा - नयँ ख़्लिस्ताकोव
- बदमाश  नीच  हियाँ तक कि कइसनो चटनी चाहे पेस्ट्री भी नयँ  कामचोर 
अतिथि सब के खाली लुट्टऽ हइ (साफ करके प्लेट वगैरह लेके बैरा के ओसिप के
साथ प्रस्थान ) सूची पिछला अगलादृश्य-५(ख़्लिस्ताकोव अकेल्ले हइ )ख़्लिस्ताकोव - (स्वगत) लेकिन ई तो खराब
बात हइ अगर ऊ हमरा कुच्छो खाय लगी नयँ दे हइ  हमरा जिनगी भर में कभी अइसन
कसके भूख नयँ लगल हल  की अइसन नयँ हो सकऽ हइ कि अपन पोशाक के बदले में कुछ
ले लूँ  की पतलून बेच देल जाय  नयँ भुक्खल रहना बेहतर हइ लेकिन घर तो
पितिरबुर्ग के पोशाक में पहुँचे के चाही  अफसोस योख़िम [११] हमरा करेता
(घोड़ागाड़ी) किराया पर नयँ देलकइ लेकिन शैतान पकड़े केतना निम्मन होबइ अगर
हम करेता में जलते लालटेन के साथ घर अइअइ हवा से बात करते सरपट दौड़इते
कउनो पड़ोसी जमींदार के ड्योढ़ी पर आउ ओसिप पीछू-पीछू वरदी में  हम तो
कल्पना कर सकऽ हिअइ कि कइसन तहलका मच जइतइ - केऽ हथिन की बात हइ  आउ
नौकर (ओसिप) अंदर जा हइ (खुद सीधे खड़ी हो जा हइ आउ नौकर के नकल करऽ हइ) -
पितिरबुर्ग से इवान अलिक्सांद्रोविच ख़्लिस्ताकोव - स्वागत करे लगी चाहथिन
 ओकन्हीं देहाती भुच्चड़ हइ ई नयँ जानऽ हइ कि स्वागत करे लगी चाहथिन 
के की मतलब होवऽ हइ  अगर ओकरा दने घर के मालिक के कोय हंस कइसूँ हुआँ चल
आवइ त ऊ भालू नियन सीधे अतिथिगृह (ड्राइंग-रूम) में अनाड़ी नियन घुस जइतइ 
हम घर के मालिक के कोय खूबसूरत बिटिया भिर जा हिअइ - मिस हम हिअइ  
(अपन हाथ रगड़ऽ हइ आउ जमीन के गोड़ से जरी रगड़ते चल्लऽ हइ ) थू  (थुक्कऽ
हइ) हमरा भूख से तो डउरा लग गेल ह  सूची पिछला अगलादृश्य-४(ख़्लिस्ताकोव ओसिप आउ सराय के बैरा)बैरा - सराय-मालिक हमरा पुच्छे
लगी भेजलथिन हँ कि अपने के की चाही ख़्लिस्ताकोव - स्वास्थ्य के शुभकामना
भाय  ठीक-ठाक तो हकऽ बैरा - भगमान के किरपा से ठीक-ठाक हइ ख़्लिस्ताकोव -
अच्छऽ ई सराय के समाचार कइसन हइ  सब कुछ ठीक-ठाक चल रहले ह न बैरा - जी
भगमान के किरपा से सब ठीक-ठाक हइ ख़्लिस्ताकोव - बहुत अतिथि बैरा - जी
हाँ काफी ख़्लिस्ताकोव - देखऽ प्यारे हियाँ अभियो तक हमरा लगी खाना नयँ
आल ह ओहे से मेहरबानी करके जरी जल्दी करहो ताकि जल्दी से जल्दी (खाना आ
जाय) - देखऽ हमरा तुरते खाना के बाद जरूरी काम में लग्गे के हइ बैरा -
लेकिन मालिक कहलथिन कि आउ कुछ नयँ देल जइतइ  ऊ तो आझ मेयर के सामने
शिकायत करे लगी लगभग जाय-जाय लगी मनमनाल हलथिन ख़्लिस्ताकोव - एकरा में
शिकायत के की बात हइ  खुद्दे सोचहो प्यारे कइसे काम चलतइ  हमरा खाना तो
जरूरी हइ  अइसे तो हम बिन खइले बिलकुल दुबरा जइबइ  हमरा कसके भूख लग्गल
हके हम मजाक नयँ कर रहलिए ह  बैरा - जी हाँ  ऊ कहलथिन - हम ओकरा खाना
नयँ देबइ जब तक कि ऊ पहिलौका बिल नयँ चुकइतइ  एहे उनकर जवाब हलइ
ख़्लिस्ताकोव - त तूँ तर्क देहो उनका समझाहो बैरा - लेकिन हम उनका की
कहिअइ  ख़्लिस्ताकोव - तूँ उनका गंभीरतापूर्वक समझाहो कि हमरा खाना खाय के
हके  पैसा के बात तो बिन कुछ कहलहीं समझल जा सकऽ हइ  ऊ सोचऽ हइ कि
ओकरा नियन मुझीक (देहाती भुच्चड़) लगी तो कोय बात नयँ हइ अगर दिन भर नयँ
खाय त अइसन बात दोसरो लगी लागू होवऽ हइ  ई कइसन सोच हइ बैरा - अच्छऽ हम
कह देबइ (बैरा आउ ओसिप के प्रस्थान ) सूची पिछला अगलादृश्य-३(ख़्लिस्ताकोव अकेल्ले हइ )ख़्लिस्ताकोव - (स्वगत) केतना कसके भूख
लगल हके  जरी सुनी चहलकदमी कइलूँ सोचलूँ भूख मर जात - लेकिन नयँ शैतान
पकड़े भूख जइवे नयँ करऽ हके  हाँ अगर हम पेन्ज़ा (मास्को से दक्खिन-पूरब
सरातोव के रस्ता में एगो शहर) में मौज-मस्ती नयँ करतूँ हल त घर पहुँचे तक
लगी काफी पैसा रहत हल  ऊ पैदल सेना के कप्तान हमरा जबरदस्ती जकड़ लेलक -
जानवर कहीं के ताश के पत्ता विचित्र ढंग से बाँटऽ हइ  कुल कइसूँ पनरह
मिनट बैठलिअइ - आउ ऊ हमर सब कुछ साफ कर देलक  लेकिन ई सब के बावजूद हमरा
ओकरा साथ फेर एक तुरी खेले के मन करते हल  लेकिन हमरा मोक्के नयँ मिल्लल 
ई कइसन घटिया शहर हइ  पनसारी दोकान में कुच्छो उधार नयँ देल जा हइ  ई तो
बस खराब बात हइ  (शुरू में रोबेर्त [९] से गुनगुना हइ फेर नयँ तूँ सी
हमरा लगी माय [१0] आउ आखिर में एकरा से अलगे कुछ आउ ) कोय आवे लगी नयँ
चाहऽ हइ  सूची पिछला अगलादृश्य-२(ओसिप आउ ख़्लिस्ताकोव)ख़्लिस्ताकोव - हले ई ले  (छज्जेदार टोपी आउ
छड़ी दे हइ ) ओह त फेर से तूँ हमर बिछौना पर लोटपोट कइलँऽ ओसिप - हमरा
लोटपोट करे के की जरूरत हइ  की वास्तव में हम बिछौना नयँ देखलिए ह की 
ख़्लिस्ताकोव - झूठ बोलऽ हँ लोटपोट कर रहलँऽ हल  देख पूरा ओझराल-पोझराल
हइ ओसिप - लेकिन एकरा से हमरा की लेना-देना  की वास्तव में हमरा नयँ
मालूम कि बिछौना के की मतलब होवऽ हइ  हमरा गोड़ हकइ हम खड़ी रह सकऽ हिअइ 
काहे लगी हमरा अपने के बिछौना चाही ख़्लिस्ताकोव - (कमरा में चहलकदमी करऽ
हइ ) जरी देख तो थैली में तमाकू हइ की ओसिप - हुआँ काहाँ से होतइ तमाकू
 अपने तो चौठा रोज एकरा अंतिम-अंतिम तक पी गेलथिन हल ख़्लिस्ताकोव -
(चहलकदमी करऽ हइ आउ कइएक तरह से अपन होंठ भिंच्चऽ हइ आखिरकार उच्च आउ दृढ़
स्वर में बोलऽ हइ ) जरी सुन  ए ओसिप ओसिप - जी की चाही ख़्लिस्ताकोव
- (उच्च लेकिन ओतना दृढ़ स्वर में नयँ ) तूँ ओन्ने जो ओसिप - कन्ने
ख़्लिस्ताकोव - (न दृढ़ आउ न उच्च स्वर में बहुत कुछ निवेदन के रूप में)
निच्चे बुफ़े में  हुआँ कह देहीं  हमरा लगी खाना भेज देवे लगी ओसिप
- बिलकुल नयँ हम तो जाय लगी नयँ चाहऽ हूँ ख़्लिस्ताकोव - तूँ अइसन हिम्मत
कइसे करऽ हीं बेवकूफ ओसिप - अइसीं सब कुछ बराबर हइ हम जइवो करबइ त
एकरा से कुछ फयदा नयँ होतइ  सराय के मालिक कह देलके ह कि अब आउ खाना नयँ
देतइ ख़्लिस्ताकोव - नयँ देवे के ऊ हिम्मत कइसे करऽ हइ  कइसन बकवास हइ
ओसिप - आउ ऊ तो हियाँ तक बोलऽ हइ हम तो मेयर के पास जइबउ ई तेसरा सप्ताह
आ चुकलो ह जबकि तोर मालिक बिल नयँ चुकावऽ हउ  बोलऽ हइ तूँ आउ तोर मालिक
चालबाज हकँऽ आउ तोर मालिक - धोखेबाज  बोलऽ हइ हमन्हीं तो अइसनकन धोखेबाज
आउ नीच लोग के देखलिए ह ख़्लिस्ताकोव - आउ तोरा खुशी होवऽ हउ जानवर कहीं
के ई सब कुछ हमरा सुनावे में ओसिप - बोलऽ हइ अइसे तो कोय भी अइतइ अराम
से जम जइतइ करजा में पड़ जइतइ आउ बाद में ओकरा दूर हाँकना भी मोसकिल होतइ
 बोलऽ हइ हम मजाक नयँ करबउ हम सीधे शिकायत लेके जइबउ ताकि ऊ थाना में
आउ फेर जेल में जाय ख़्लिस्ताकोव - अच्छऽ अच्छऽ बेवकूफ बहुत हो गेलउ 
जो जो आउ ओकरा कह देहीं  कइसन अशिष्ट जीव हइ  ओसिप - हाँ बेहतर हम खुद
सराय के मालिक के अपने भिर बोलाके लावऽ हिअइ ख़्लिस्ताकोव - सराय के मालिक
के की काम  तूँ दौड़के जो आउ कह दे ओसिप - जी अच्छऽ श्रीमान
ख़्लिस्ताकोव - अच्छऽ जो भाड़ में जो  सराय के मलिकवे के बोलाव  (ओसिप
चल जा हइ ) सूची पिछला अगला