#### 0 #### #### #### #### #### #### /* #### #### #### #### #### #### #### #### #### #### #### #### #### #### अपराध आउ दंड भाग
– ६अध्याय – ८जब ऊ सोनिया के घर में प्रवेश कइलकइ त अन्हेरा होवे लगले हल
 दिन भर सोनिया बड़ी बेचैनी से ओकर राह देख रहले हल  ऊ दुन्या के साथे ओकर
राह देख रहले हल  ऊ सुबहे में ओकरा हीं आ गेले हल स्विद्रिगाइलोव के
कल्हे वला बात के आद करके कि सोनिया एकरा बारे जानऽ हइ  हम दुन्नु
औरतियन के बातचीत आउ आँसू के विस्तार से वर्णन नयँ करबइ आउ न ई बात के कि
ओकन्हीं बीच केतना घनिष्ठ संबंध हो गेलइ  दुन्या के ई मोलकात से कम से
कम एगो आश्वासन मिललइ कि ओकर भैया अकेल्ले नयँ रहता - ओकरा हीं सोनिया
हीं ऊ पहिले अपन अपराध-स्वीकृति के साथ अइला हल ओकरा में उनका एगो इंसान
मिललइ जब ऊ एगो इंसान के जरूरत महसूस कर रहला हल ओहे उनकर पीछू जइतइ
जाहाँ उनका उनकर किस्मत भेजतइ  ऊ पुछवो नयँ कइलके हल लेकिन जानऽ हलइ कि
अइसीं होतइ  ऊ सोनिया तरफ आदर के साथ भी देखलकइ आउ शुरू-शुरू में अइसन आदर
भाव के कारण जइसन ऊ ओकरा से व्यवहार कइलकइ ओकरा लगभग अटपटा महसूस होलइ 
सोनिया लगभग कन्ने-कन्ने नियन हो गेले हल - ऊ एकर विपरीत खुद के दुन्या
तरफ आँख उठाके देखे के लायक भी नयँ समझऽ हलइ  दुन्या के ऊ सुंदर चित्र जब
ऊ रस्कोलनिकोव के हियाँ पहिला मोलकात के दौरान एतना ध्यान आउ आदर के साथ
झुकके ओकरा स्वागत कइलके हल तहिया से हमेशे लगी ओकर आत्मा में ओकर जिनगी
के सबसे सुंदर आउ अप्राप्य दृश्य के रूप में अंकित हो गेले हल दुनेच्का
आखिरकार बरदास नयँ कर पइलकइ आउ सोनिया के छोड़के इंतजार करे लगी अपन भाय
के फ्लैट में चल गेलइ ओकरा लगातार अइसन लग रहले हल कि ऊ सबसे पहिले हुएँ
अइता  अकेल्ले रह गेला पर सोनिया के तुरतम्मे ई बात के डर सतावे लगलइ कि
शायद वास्तव में ऊ आत्महत्या करके खुद के समाप्त कर लेता  आउ एहे बात के
डर दुन्या के भी हलइ  लेकिन ओकन्हीं दुन्नु पूरे दिन एक दोसरा के सब तरह
के तर्क के सहारे लगातार आश्वस्त करते रहलइ कि अइसन नयँ हो सकऽ हइ आउ जब
तक दुन्नु साथ-साथ रहलइ दुन्नु अधिक निश्चिंत रहलइ  आउ अब जइसीं एक दोसरा
से अलगे होते गेलइ ऊ दुन्नु खाली एहे एक बात के बारे सोचे लगते गेलइ 
सोनिया के ई बात आद अइते रहलइ कि कइसे कल्हे स्विद्रिगाइलोव ओकरा कहलके
हल कि रस्कोलनिकोव के पास दुइए रस्ता हइ - व्लादिमिरका [१] चाहे  ऊ
एकरा अलावे ओकर अहंकार घमंड स्वाभिमान आउ अविश्वास के बारे जानऽ हलइ 
की खाली अशक्तहृदयता आउ मौत के भय ही उनका जीवित रख सकऽ हइ  निराशा में
आखिरकार ऊ सोचलकइ  एहे दौरान अब सूरज डूब रहले हल  ऊ उदास होके खिड़की
भिर खड़ी हलइ आउ एकटक ओकरा से बहरसी देखते रहलइ - लेकिन खिड़की के बाहर खाली
पड़ोस के घर के सादा बिन चुनेटल #### देवाले देखाय दे रहले हल 
आखिरकार जब ओकरा ऊ अभागल के मौत के लगभग पूरा अकीन हो चलले हल - कि ऊ कमरा
में प्रवेश कइलकइ ओकर छाती से खुशी के चीख निकस गेलइ  लेकिन ओकर चेहरा
के एकटक देखला पर ऊ अचानक पीयर पड़ गेलइ लऽ हम आ गेलियो  रस्कोलनिकोव
मुसकइते बोललइ हम तोहर क्रॉस खातिर अइलियो ह सोनिया  तूँहीं खुद्दे तो
हमरा चौराहा पर भेज रहलहो हल त अब की हो गेलो जब बात असलियत पर आ गेलो
आउ तूँ डर गेलऽ सोनिया ओकरा अचरज से देखलकइ  ई तान (स्वर) ओकरा विचित्र
प्रतीत होलइ ओकर शरीर से एगो शीत लहर दौड़ गेलइ लेकिन एक मिनट में ऊ अंदाज
लगा लेलकइ कि ई तान आउ शब्द सब देखावा हलइ  ऊ ओकरा से कइसूँ कोना तरफ
देखते बात कर रहले हल आउ सीधे ओकर चेहरा तरफ देखे से बच रहले हल  तूँ
देखऽ हो सोनिया हम ई नतीजा पर पहुँचलिए ह कि शायद ई हमरा लगी जादे
फायदेमंद होतइ  हियाँ एगो बात हइ  खैर ई एगो लमगर कहानी हइ आउ एकर
चर्चा करे से कोय फयदा नयँ  जानऽ हो हमरा खाली कउची से चिढ़ बरऽ हइ  हमरा
झुंझलाहट ई बात से होवऽ हइ कि ई सब्भे बेवकूफ जंगली कुरूप चेहरा तुरते
हमरा घेर लेतइ हमरा तरफ सीधे अपन आँख से घूरतइ अपन बेवकूफी भरल सवाल
करतइ जेकर हमरा जवाब देवे पड़तइ - हमरा पर अँगुरी उठइते जइतइ  उफ़  जानऽ
हो हम पोरफ़िरी बिजुन नयँ जा रहलिए ह हम ओकरा से तंग आ चुकलूँ हँ  बेहतर
एहे होत कि हम अपन दोस्त लेफ़्टेनेंट पोरोख़ (शाब्दिक अर्थ 'बारूद') के पास
चल जाऊँ कइसन चकरा जइतइ ऊ हमरा देखके  ई एक प्रकार के सनसनी पैदा कर
देतइ लेकिन हमरा अपन माथा जरी शांत रक्खे पड़त एन्ने हाल में हम बहुत
चिड़चिड़ा हो चुकलूँ हँ  की तोहरा विश्वास होतो - हम अभी बहिन तरफ लगभग
मुक्का उसाह देलिए हल ई लगी कि ऊ अंतिम तुरी हमरा तरफ देखे लगी मुड़ गेले
हल  अइसन सूअरपन वला हालत हइ  ओह हम काहाँ तक पहुँच गेलूँ हँ  खैर की
होलइ क्रॉस काहाँ हको लग रहले हल कि ऊ अपन होश में नयँ हइ  ऊ जगह पर
एक्को मिनट तक स्थिर नयँ रह पा रहले हल एक्को विषय पर अपन ध्यान केंद्रित
नयँ कर पा रहले हल ओकर विचार सब एक से दोसरा तरफ फलांग लगा रहले हल ऊ
ऊटपटांग बात कर रहले हल ओकर हाथ जरी थरथरा रहले हल  सोनिया चुपचाप दराज
से दू गो क्रॉस निकसलकइ एगो साइप्रेस लकड़ी के आउ दोसरा तामा (ताँबा) के
खुद्दे क्रॉस कइलकइ फेर ओकरा पर क्रॉस कइलकइ आउ ओकर छाती पर साइप्रेस
क्रॉस पेन्हा देलकइ  मतलब ई संकेत हइ कि हम अपने क्रॉस धारण कर रहलिए
ह हे-हे  आउ सही हइ हम अभी तक कम मुसीबत झेललिए ह  साइप्रेस मतलब
साधारण लोग खातिर तामा - ई लिज़ावेता के खुद तूँ धारण करऽ हो - हमरा देखा
सकऽ हो  त ऊ ओकरा धारण कइले हलइ  ऊ क्षण  हम दूगो अइसन क्रॉस के बारे
जानऽ हिअइ - एगो चानी के आउ दोसर एगो छोटगर प्रतिमा  तखने हम ऊ दुन्नु
क्रॉस के ऊ बुढ़िया के छाती पर बिग देलिए हल  दरअसल प्रसंगवश ओहे क्रॉस
अब हमरा पेन्हे के चाही हल  लेकिन ई सब हम बकवास करब करऽ हिअइ असली बात
के भूल रहलिए ह हम कइसूँ अन्यमनस्क होल हिअइ   देखऽ सोनिया - हम असल
में ई लगी अइलियो हल कि तोहरा पहिले से बता दियो ताकि तोहरा मालूम हो जाय
 बस एतने बात हको  हम खाली एहे लगी अइलियो हल  (हूँ हम हलाँकि सोच
रहलियो हल कि आउ कुछ कहबो ) तूँ तो खुद्दे चाहऽ हलहो कि हम चल जइअइ
अच्छऽ त हम जेल में रहबो आउ तोहर कामना पूरा हो जइतो लेकिन तूँ कन्नब
काहे लगी करऽ हो  आउ तूँहूँ  बन करऽ बहुत हो गेलो ओह ई सब हमरा लगी
केतना असह्य हके लेकिन भावना ओकरा में उत्पन्न होलइ सोनिया तरफ देखते
ओकर दिल बइठ गेलइ  ई ई काहे लगी  ऊ मने-मन सोचलकइ हम ओक्कर के हकिअइ
 ऊ काहे लगी कन्नऽ हइ ऊ बिदाई खातिर हमर माय चाहे दुन्या नियन हमरा काहे
लगी तैयार करब करऽ हइ  ऊ हमर दाय (दाई धाय परिचारिका) होतइ क्रॉस
करऽ कम से कम एक तुरी तो प्रार्थना कर ल कँपते आउ सहमल अवाज में सोनिया
अनुरोध कइलकइ ओह काहे नयँ जेतना तुरी तूँ कहऽ  आउ साफ दिल से सोनिया
साफ दिल से ओकरा लेकिन कुछ आउ कहे के मन हलइ ऊ कइएक तुरी क्रॉस कइलकइ
 सोनिया अपन शाल उठा लेलकइ आउ अपन सिर पर डाल लेलकइ  ई हरियर द्रा-द-दाम
शाल हलइ शायद बिलकुल ओहे जेकरा बारे तखने रस्कोलनिकोव से मरमेलादोव चर्चा
कइलके हल [२] पारिवारिक शाल  रस्कोलनिकोव के एकरा बारे विचार कौंधलइ
लेकिन ऊ पुछलकइ नयँ  वास्तव में ऊ खुद महसूस करे लगले हल कि ऊ भयंकर रूप
से अन्यमनस्क आउ कइसूँ घिनौना तरह से परेशान हइ  एकरा चलते ऊ भयभीत हो
गेलइ  ओकरा अचानक एहो बात अचरज में डाल देलकइ कि सोनिया ओकरा साथ जाय लगी
चाहऽ हइ तोरा की हो गेलो ह  तूँ काहाँ जा रहलहो ह  तूँ हिएँ रहऽ हिएँ
रहऽ  हम अकेल्ले जइबइ अशक्तहृदय झुंझलाहट में आउ लगभग गोस्सा में
दरवाजा तरफ बढ़लइ  आउ हियाँ पूरा जुलूस काहे लगी  बाहर जइते ऊ बड़बड़इलइ 
सोनिया कमरा के बीच खड़ी रह गेलइ  ऊ सोनिया से बिदाई तक नयँ लेलकइ ऊ ओकरा
भूल चुकले हल एगो कटु आउ विद्रोही शक्का ओकर आत्मा में खौल रहले हल  की
ई ठीक हइ की ई सब सही हइ  ज़ीना से निच्चे उतरते बखत ऊ फेर से सोचलकइ
की अब रुक जाना संभव नयँ हइ आउ फेर सब कुछ बदल देना  आउ नयँ जाना
लेकिन तइयो ऊ जा रहले हल  ऊ अचानक आखिर महसूस कइलकइ कि अब खुद के सवाल
करे से कोय फयदा नयँ  बाहर निकसके सड़क पर गेला पर ओकरा आद पड़लइ कि ऊ
सोनिया से बिदाई नयँ लेलके हल कि ऊ कमरा के बिच्चे रह गेले हल अपन
हरियरका शाल में ओकर चिल्लाहट से ऊ हिल्ले के साहस भी नयँ कइलके हल आउ ऊ
एक क्षण लगी रुक गेलइ  ओहे क्षण अचानक एगो विचार स्पष्ट रूप से ओकर दिमाग
में अइलइ - जइसे आखिर ओकर दिमाग में आघात करे लगी प्रतीक्षा में हलइ  त
फेर काहे लगी फेर काहे लगी अभी ओकरा भिर अइलिए हल  हम ओकरा कहलिअइ - काम
से त कउन काम से  बिलकुल कउनो तरह के काम तो नयँ हलइ  त की ओकरा बतावे
खातिर कि हम जा रहलियो ह  त एकरा से की होलइ  की जरूरत हलइ  की हम ओकरा
प्यार करऽ हिअइ  बिलकुल नयँ बिलकुल नयँ  अइकी हम ओकरा अभी कुत्ती नियन
भगा देलिअइ  त की हमरा वास्तव में ओकरा से क्रॉस के जरूरत हलइ  ओह हम
केतना गिर गेलूँ हँ  नयँ - हमरा ओकर आँसू के जरूरत हलइ हमरा ओकरा भयभीत
होते देखे के जरूरत हलइ ई देखे के कि कइसे ओकर दिल में दरद होवऽ हइ आउ
दुखी होवऽ हइ  सहारा लेवे खातिर कोय तो चीज के जरूरत हलइ ताकि कुछ मोहलत
मिल सकइ कोय इंसान के देख सकिअइ  आउ हम अइसन भरोसा करे के साहस कइलिअइ
अपना बारे अइसन सपनाय के हम कंगाल तुच्छ नीच कमीना ऊ नहर के
किनारे-किनारे जा रहले हल आउ ओकरा जाय के थोड़हीं दूर रह गेले हल  लेकिन
पुल भिर पहुँचके ऊ एक पल रुक गेलइ आउ अचानक पुल पर एक तरफ मुड़लइ आउ पुआल
मंडी चल गेलइ  ऊ बड़ी उत्सुकता से दहिने आउ बामे देख रहले हल हरेक चीज के
बड़ी ध्यान से देख रहले हल लेकिन ऊ कउनो चीज पर अपन ध्यान केंद्रित नयँ कर
पा रहले हल हर चीज ओकर पकड़ से निकस जा हलइ  अइकी एक सप्ताह में चाहे एक
महिन्ना में हमरा जेल के ई सब में से कोय गाड़ी में एहे पुल से होके ले जाल
जइतइ तखने हम ई नहर के कइसे देखबइ  की हम एकरा आद कर पइबइ  ओकर दिमाग
में कौंधलइ  अइकी ई साइनबोर्ड तखने हम एहे अक्षर सब के कइसे पढ़बइ 
हियाँ पर लिक्खल हइ - 'कम्पनी' त अइकी ई 'क' के अक्षर 'क' के आद करे के
चाही आउ ओकरा तरफ एक महिन्ना में देखिअइ एहे अक्षर 'क' के - त तखने हम
एकरा कइसे देखबइ  तखने हम कीऽ महसूस करबइ आउ सोचबइ   हे भगमान ऊ बखत
ई सब कुछ केतना तुच्छ लगतइ ई सब हमर वर्तमान  चिंता  वास्तव में ई सब
कुछ दिलचस्प होवे के चाही  अपने आप में  (हा-हा-हा  हम कउची के
बारे सोचब करऽ हिअइ ) हम तो एगो बुतरू नियन व्यवहार कर रहलूँ हँ हम तो
खुद के सामने शेखी बघार रहलूँ हँ हम लज्जित काहे लगी हकूँ  उफ़ लोग कइसे
धक्का मारऽ हइ  अइकी ई मोटू - शायद जर्मन हइ - जे हमरा धक्का देलकइ -
अच्छऽ ओकरा मालूम हइ कि ऊ केकरा धक्का देलकइ  एगो औरत अपन बुतरू के साथ
भीख माँग रहले ह अजीब बात हइ कि ऊ हमरा खुद से जादे भाग्यशाली समझऽ हइ 
एकरा से की होलइ हम ओकरा कुछ दिलग्गी लगी दे दिअइ  अरे पाँच कोपेक के
सिक्का जेभी में बच गेले ह काहाँ से  हाँ हाँ  ले ले माय भगमान
तोहर रक्षा करे  भिखारिन के करुण स्वर सुनाय देलकइ ऊ पुआल मंडी में
घुसलइ  ओकरा लोग के साथ भेंट हो जाना खराब बहुत खराब लगऽ हलइ लेकिन ऊ
ठीक हुएँ जा हलइ जाहाँ जादे लोग देखाय दे हलइ  ऊ अकेल्ले रहे लगी दुनियाँ
के सब कुछ दे देते हल लेकिन ऊ खुद महसूस करऽ हलइ कि ऊ एक्को मिनट अकेल्ले
नयँ रह पइतइ  भीड़ में एगो पीयल अदमी हंगामा मचइले हलइ - ऊ नच्चे के पूरा
कोशिश कर रहले हल लेकिन हर तुरी ऊ ढनमनाके गिर जा हलइ  ओकरा लोग चारो
बगली से घेरले खड़ी हलइ  रस्कोलनिकोव भीड़ के चीरते आगू गेलइ कुछ मिनट तक ऊ
पियक्कड़ तरफ देखते रहलइ आउ अचानक जरी सुनी ठहाका लगाके हँस देलकइ  एक्के
मिनट बाद ऊ ओकरा बारे भूल चुकले हल ऊ ओकरा देखाय नयँ देब करऽ हलइ हलाँकि
ओकर नजर ओकरा पर हलइ  आखिरकार ऊ ओज्जा से हट गेलइ ओकरा एहो आद नयँ हलइ
कि ऊ काहाँ परी हकइ लेकिन जब ऊ चौक के बीच में पहुँचलइ त ओकरा साथ अचानक
एगो हलचल होलइ एगो संवेदना ओकरा अचानक दबोच लेलकइ ओकरा बिलकुल वश में कर
लेलकइ - शरीर आउ मन दुन्नु से  ओकरा अचानक सोनिया के शब्द आद पड़ गेलइ -
चौराहा पर चल जा लोग के आगू झुक जा धरती के चूम ल काहेकि तूँ ओकरो
सामने पाप कइलऽ ह आउ पूरे संसार के चिल्लाके बतावऽ - 'हम हत्यारा हकिअइ '
[३] ओकरा ई बात आद अइला पर ओकर पूरा शरीर थरथराय लगलइ  आउ ई पूरे समय के
लेकिन खास करके पिछलौका कुछ घंटा के हताश विषाद आउ चिंता ओकरा एतना हद तक
दबा देलकइ कि ऊ ई शुद्ध नयका संपूर्ण संवेदना के संभावना में लीन हो
गेलइ  ई (संवेदना) ओकरा अचानक एक प्रकार के दौरा के रूप में अइलइ - एगो
चिनगारी से ओकर आत्मा में आग सुलग गेलइ आउ अचानक आग नियन ओकर समुच्चे
शरीर में धधक गेलइ  सब कुछ एक्के तुरी ओकरा में कोमल हो गेलइ आउ लोर ढरक
पड़लइ  जाहाँ ऊ खड़ी हलइ हुएँ ऊ जमीन पर गिर पड़लइ ऊ चौक के बीच में
टेहुना के बल बइठ गेलइ जमीन तक झुक गेलइ आउ ई गंदा-संदा जमीन के चूम
लेलकइ आनंद आउ प्रसन्नता से  ऊ उठ गेलइ आउ दोसरा तुरी नमन कइलकइ अरे
पीयल हकइ  ओकर बगल के एगो लड़का बोललइ ठहाका सुनाय पड़लइ ई येरूशलम जा
रहले ह भाय लोग अपन बुतरून आउ मातृभूमि से बिदाई ले रहले ह आउ समुच्चे
दुनियाँ के नमन कर रहले ह राजधानी शहर सांक्त-पितिरबुर्ग आउ ओकर मट्टी के
चूम रहले ह कोय पीयल व्यापारी बात आगू बढ़इलकइ अभियो नौजवान छोकरा हइ 
तेसरा बीच में बोललइ कोय कुलीन घराना से हकइ  कोय गंभीर स्वर में बोललइ
आझकल कहल नयँ जा सकऽ हइ केऽ कुलीन घराना के हइ केऽ नयँ ई सब उद्गार
आउ टिप्पणी रस्कोलनिकोव के नियंत्रित कर देलकइ आउ ओकर जीभ से हम हत्या
कइलिअइ शब्द जे निकसहीं वला हलइ ओकरे में दम तोड़ देलकइ  लेकिन ऊ ई सब
उद्गार के शांति से सहन कर लेलकइ आउ पीछू बिन मुड़ले सीधे बगल के गल्ली से
थाना दने प्रस्थान कर गेलइ रस्ता में ओकरा सामने एगो छाया #### लेकिन ऊ ओकरा चलते अचंभित नयँ होलइ ओकरा पहिलहीं से आभास हो रहले
हल कि अइसीं होतइ  ऊ बखत जखने ऊ पुआल मंडी में जमीन के दोबारा नमन कइलके
हल त बामा तरफ मुड़ला पर खुद से कोय पचास कदम पर ऊ सोनिया के देखलके हल
ऊ चौक पर के कइएक काष्ठ बैरक #### में से एगो के पीछू में छिप्पल हलइ
मतलब ऊ ओकर पूरे दुखमय जुलूस में साथ देलके हल  रस्कोलनिकोव ई क्षण एक्के
तुरी हमेशे लगी महसूस कर लेलकइ आउ समझ गेलइ कि सोनिया अब ओकरा साथ हमेशे
साथ-साथ जइतइ चाहे ई दुनियाँ के अंतिम छोर काहे नयँ होवे चाहे जाहाँ कहीं
किस्मत ओकरा काहे नयँ ले जाय  ओकर पूरा दिल मसोस उठलइ  लेकिन - ऊ अब
निर्णायक जगह पर पहुँच चुकले हल  ऊ काफी उत्साह के साथ प्रांगण में घुस
गेलइ  ओकरा उपरे चढ़के तेसरा मंजिल पर जाय के हलइ  अभी लगी तो आउ चढ़े के
हइ ऊ सोचलकइ  साधारणतः ओकरा लग रहले हल कि निर्णायक घड़ी तो अभियो दूर
हइ अभियो बहुत समय बाकी हइ बहुत कुछ के बारे अभी फेर से सोचल जा सकऽ हइ
फेर से ओहे कूड़ा-कचरा चक्करदार ज़ीना पर ओहे अंडा के छिलका सब फेर ओहे
फ्लैट सब के दरवाजा सब पूरा खुल्लल फेर ओहे सब भनसाघर जेकरा से निकसते
धुआँ आउ दुर्गंध  रस्कोलनिकोव तहिया से हियाँ नयँ अइले हल  ओकर गोड़ सुन्न
पड़ रहले हल आउ जवाब दे रहले हल लेकिन ऊ चलते रहलइ  ऊ एक क्षण लगी रुक
गेलइ ताकि दम ले सकइ खुद के सँभाल ले सकइ आउ एगो मानव के रूप में प्रवेश
कर सकइ  लेकिन काहे  काहे लगी  अपन गति के महसूस करके ऊ अचानक सोचलकइ
 अगर हमरा ई प्याला पीहीं के हइ त की सब कुछ बराबर नयँ हइ  जेतने खराब
ओतने बेहतर  एहे क्षण ओकर कल्पना में इल्या पित्रोविच पोरोख़ के आकृति
कौंधलइ  की वास्तव में हमरा ओकरा पास जाय के चाही  की आउ कोय दोसरा के
पास बिलकुल नयँ  की निकोदिम फ़ोमिच के पास बिलकुल नयँ  कि अभी मुड़के खुद
पुलिस चीफ़ के पास चलल जाय उनकर फ्लैट पर  कम से कम सब कुछ घरेलू तरीका
से काम बन जात  नयँ नयँ  पोरोख़ (बारूद) के पास पोरोख़ के पास  अगर
पीने हइ त सब कुछ एक्के तुरी काहे नयँ पीयल जाय सुन्न होल आउ लगभग
अचेतन स्थिति में ऊ थाना के दरवाजा खोललकइ  अबरी ओकरा में बहुत कम लोग
हलइ कोय दरबान आउ आउ कोय साधारण अदमी  चौकीदार अपन ओट से हुलऽकियो के
नयँ देखलकइ  रस्कोलनिकोव अगला कमरा में चल गेलइ  शायद अभियो संभव हइ कि
कुछ नयँ बोलूँ ओकर दिमाग में कौंधलइ  हियाँ क्लर्क में से कोय एगो
व्यक्ति असैनिक #### जैकेट पेन्हले डेस्क पर कुछ लिक्खे के तैयारी
कर रहले हल  कोना में एगो आउ क्लर्क बइठे जा रहले हल  ज़म्योतोव नयँ हलइ 
आउ निकोदिम फ़ोमिच भी वस्तुतः नयँ हलइ कोय नयँ हइ की  डेस्क भिर वला
व्यक्ति के संबोधित करके रस्कोलनिकोव पुछलकइ अपने के केऽ चाही आ-हा 
न कुछ सुनाय देलकइ न कुछ देखाय देलकइ लेकिन रूसी आत्मा  ई परीकथा में
कइसे हइ  भूल गेलूँ  न-म-स्ते  अचानक एगो जानल-पछानल अवाज जोर से
अइलइ रस्कोलनिकोव थरथरा गेलइ  ओकरा सामने पोरोख़ खड़ी हलइ ऊ अचानक तेसरा
कमरा में से बहरसी अइलइ  ई तो बिलकुल किस्मत हइ रस्कोलनिकोव सोचलकइ ऊ
काहे लगी हियाँ हइ हमन्हीं हीं  कउन काम से  इल्या पित्रोविच उँचगर
अवाज में बोललइ  (ऊ बहुत उत्तम आउ कुछ उत्तेजित अवस्था में मालूम पड़ऽ हलइ
)अगर कोय काम हइ त जरी जल्दी अइलथिन हँ  हम खुद संयोग से हियाँ हिअइ
 लेकिन हम कोय भी मदत कर सकऽ हिअइ  हम अपने के सामने स्वीकार करऽ हिअइ
 अपने के …  अपने के की नाम …  माफ करथिनरस्कोलनिकोव हाँ
हाँ रस्कोलनिकोव  की अपने वास्तव में मान लेलथिन कि हम अपने के भूल
गेलिअइ  अपने किरपा करके अइसन नयँ समझथिन  रोदियोन रो रो
रोदियोनिच एहे नाम न हइ रोदियोन रोमानिच अरे हाँ-हाँ  रोदियोन
रोमानिच रोदियोन रोमानिच  हम एहे सोच रहलिए हल  हम अपने के बारे बहुत
कुछ जाँच-पड़ताल कर चुकलिए ह  हम अपने के सामने स्वीकार करऽ हकिअइ तहिया
से तहे दिल से संतप्त हलिअइ कि हम तखने अपने के साथ ओतना  बाद में हमरा
समझावल गेलइ हमरा मालूम पड़लइ कि नवयुवक साहित्यकार आउ विद्वान भी हथिन
 आउ अइसन कहल जाय पहिला कदम  हे भगमान  आउ साहित्यकार आउ विद्वान
सब में से केऽ नयँ पहिले तुरी मौलिक कदम उठइलके होत  हम आउ हमर घरवली -
दुन्नु साहित्य के आदर करऽ हिअइ आउ घरवली तो भावावेश के हद तक  
साहित्य आउ कला के  अगर खाली कुलीन घराना के होवे त बाकी सब कुछ प्रतिभा
विद्या बुद्धि आउ मेधा से प्राप्त कइल जा सकऽ हइ  हैट - मसलन हैट की हइ
 हैट तो मालपूआ हइ जेकरा हम त्सिमरमान [४] के हियाँ से खरीद सकऽ हिअइ
लेकिन हैट के अंदर जे सुरक्षित रक्खल जा हइ आउ जे हैट से ढँक्कल रहऽ हइ
ओकरा तो हम नयँ खरीद सकऽ हिअइ जी   हम स्वीकार करऽ हिअइ हम अपने के
हियाँ आके सब कुछ समझावे लगी चाहऽ हलिअइ लेकिन सोचलिअइ कि शायद अपने 
लेकिन हम नयँ पुछबइ - अपने के वास्तव में कुछ जरूरत हइ  लोग के कहना हइ
कि अपने के रिश्तेदार अइते गेलथिन हँ हाँ माय आउ बहिन हमरा अपने के
बहिन से भी भेंट करे के सम्मान आउ सौभाग्य मिल चुकले ह - एगो शिक्षित आउ
सुंदर व्यक्ति  स्वीकार करऽ हिअइ हमरा अफसोस हइ कि तहिया हमन्हीं दुन्नु
के बीच ओतना झड़प हो गेलइ  एगो विचित्र घटना  आउ कि हम अपने के तहिया
अपने के मूर्छा के कारण से कुछ अइसन नजर से देखलिअइ - जे सब कुछ बाद में
निम्मन से समझ में आ गेलइ  निर्दयता आउ कट्टरता  हम अपने के नराजगी समझऽ
हिअइ  शायद अपने के परिवार के आवे से अपने फ्लैट बदल रहलथिन हँ न-नयँ
हम खाली अइसीं  हम ई पुच्छे लगी अइलिअइ  हम सोचलिअइ कि हमरा हियाँ
ज़म्योतोव से भेंट होतइ ओह हाँ  अपने दुन्नु के बीच दोस्ती हो गेले हल
सुनलिए हल जी  खैर ज़म्योतोव तो हमन्हीं हियाँ नयँ हइ - अपने जरी देर कर
देलथिन  जी हाँ अलिक्सांद्र ग्रिगोरयेविच के हमन्हीं खो देलिअइ (अर्थात्
अभी हियाँ नयँ काम करऽ हइ)  कल्हे से ऊ अनुपस्थित हइ ऊ कहीं अलगे चल गेलइ
 आउ जइते-जइते सबके साथ झगड़ो कइलकइ  ओहो अशिष्टतापूर्वक  छिछोरा
लड़का एकरा से जादे कुछ नयँ ओकरा से कुछ आशा भी कइल जा सकऽ हलइ खैर
हमन्हीं के होनहार नवयुवक सब के बाते छोड़ देल जाय  सुनलिअइ कि कोय
परीक्षा में बइठे लगी चाहऽ हइ लेकिन हमन्हीं हीं तो खाली बस गप-सड़क्का आउ
शेखी चल्लऽ हइ आउ परीक्षा अइसीं समाप्त हो जइतइ  जाहिर हइ कि अइसन कुछ
नयँ हइ मसलन अपने चाहे हुआँ मिस्टर रज़ुमिख़िन अपने के दोस्त के साथ 
अपने के जीवन-वृत्ति #### - विद्वान के वृत्ति हइ आउ अपने के कइसनो
विफलता के चलते हिम्मत नयँ टुटतइ अपने लगी जिनगी के ई सब सौन्दर्य कहल
जा सकऽ हइ #### #### [निहिल एस्त (लैटिन) - कुछ नयँ हइ] तपस्वी #### संन्यासी   अपने लगी पुस्तक कान के पीछू कलम विद्वत्तापूर्ण
शोधकार्य - हिएँ तो अपने के आत्मा उड़ान भरऽ हइ  हम खुद्दे जरी-मनी 
अपने लिविंगस्टोन के यात्रा-वृत्तांत [५] पढ़लथिन हँ नयँ लेकिन हम
पढ़लिए ह  आझकल लेकिन बहुत जादे निषेधवादी #### लोग फैल गेते गेले
ह खैर ई बात समझल जा सकऽ हइ आझकल के जमाना कइसन हइ हम अपने के पुच्छऽ
हिअइ  लेकिन हम अपने के साथ  वस्तुतः अपने कहीं निषेधवादी तो नयँ हथिन
न  खुल्लल दिल से उत्तर देथिन खुल्लल दिल से न-नयँ नयँ देखथिन
अपने हमरा साथ खुलके बात कर सकऽ हथिन संकोच नयँ करथिन जइसन कि अकेल्ले
में अपने आप से  एक चीज हइ नौकरी दोसर चीज हइ  अपने सोचलथिन हम कहे
लगी चहलिअइ – दोस्ती नयँ जी अंदाज नयँ लगा पइलथिन  दोस्ती नयँ बल्कि
एगो नागरिक आउ मानव के भावना मानवता के भावना आउ सर्वोच्च (सर्वशक्तिमान)
लगी प्रेम  हम सरकारी व्यक्ति हो सकऽ हिअइ आउ ड्यूटी पर लेकिन अपने आप
में हमेशे एगो नागरिक आउ मानव के रूप में अनुभव करना कर्तव्य समझे के चाही
आउ एकरा लगी उत्तरदायी होवे के चाही  अइकी अपने ज़म्योतोव के उल्लेख करे
के किरपा कइलथिन  ज़म्योतोव  ऊ जइता आउ कोय बदनाम अड्डा में फ्रेंच शैली
के कोय हंगामा खड़ी कर देता एक गिलास शैम्पेन चाहे दोन शराब #### #### पर
- त अइसन हका अपने के ज़म्योतोव  जबकि हम शायद अइसे कहल जाय
कर्तव्यनिष्ठा से आउ उच्च भावना से जल रहलिए ह आउ एकरा अलावे हमरा हैसियत
पदवी हइ आउ ओहदा पर हिअइ  हम शादी-शुदा आउ बाल-बुतरू वला हिअइ  एगो
नागरिक आउ मानव के कर्तव्य निबाहऽ हिअइ आउ ऊ केऽ हइ पूछ सकऽ हिअइ  हम
अपने के सामने विचार रख रहलिए ह एगो अइसन व्यक्ति के सामने जेकर भावना
शिक्षा से निखारल हइ  अइकी आउ दाई लोग #### के संख्या एन्ने बड़ी
तेजी से बढ़ रहले ह रस्कोलनिकोव प्रश्नात्मक दृष्टि से अपन त्योरी चढ़इलकइ
 स्पष्टतया अभी टेबुल भिर से खाना खाके उठके आवल इल्या पित्रोविच के शब्द
ओकरा सामने अधिकतर खोखला अवाज नियन खटखटाब आउ निकसब करऽ हलइ  लेकिन तइयो
आंशिक रूप से कुछ तो ओकरा समझ में आ रहले हल ऊ प्रश्नात्मक दृष्टि से ओकरा
तरफ देख रहले हल आउ ऊ समझ नयँ पा रहले हल कि ई सब कउची से अंत होतइ  हम
ई छोटगर केश वली नौजवान औरतियन के बारे बात कर रहलिए ह बातूनी इल्या
पित्रोविच बात जारी रखलकइ हम खुद्दे ओकन्हीं के दाई नाम रखलिए ह आउ हमरा
अइसन नाम बिलकुल संतोषजनक लगऽ हइ  हे  हे  अकादमी में सरकके चल जइते जा
हइ आउ शरीर-रचना के अध्ययन करऽ हइ अब हमरा बताथिन अगर हम बेमार पड़ जा
हिअइ त की हम अपन इलाज करावे लगी अइसन लड़की के बोलइबइ  हे  हे 
[६]इल्या पित्रोविच ठहाका लगाके हँसलइ अपन मजाक भरल बात पर पूरे तरह से
प्रसन्न होके मान लेल जाय कि ई शिक्षा लगी अत्यधिक पिपासा हइ लेकिन एक
तुरी शिक्षित हो गेलइ कि ई काफी हइ  ओकर दुरुपयोग काहे लगी कइल जाय 
भद्र लोग के काहे लगी अपमानित कइल जाय जइसन कि हरामजादा ज़म्योतोव करऽ हइ 
ऊ हमरा काहे लगी अपमानित कइलकइ हम अपने के पुच्छऽ हिअइ  आउ अइकी केतना
आत्महत्या के घटना बढ़ गेले ह - एतना कि अपने एकर कल्पनो नयँ कर सकऽ हथिन 
ई सब लोग अपन आखिरी कौड़ी तक फूँक देते जा हइ आउ फेर खुद के परान हत ले हइ 
लड़कियन लड़कन बुढ़वन  अइकी आझे सुबह में हाले में ई शहर में पधारल कोय
साहब के बारे रिपोर्ट मिललइ  नील पावलिच ओ नील पावलिच  की नाम हलइ ऊ
साहब के जिनका बारे अभी रिपोर्ट मिलले हल कि ऊ पितिरबुर्ग के #### क्षेत्र में खुद के गोली मार लेलका स्विद्रिगाइलोव दोसर कमरा
से कोय भर्राल अवाज में आउ विरक्त भाव से जवाब देलकइ रस्कोलनिकोव चौंक
पड़लइ स्विद्रिगाइलोव  स्विद्रिगाइलोव आत्महत्या कर लेलका  ऊ चिल्लइलइ
की  अपने स्विद्रिगाइलोव के जानऽ हथिन हाँ  जानऽ हिअइ  ऊ हाले
में अइला हल हाँ सही बात हइ हाले अइला हल अपन पत्नी खो देलका एगो
दुश्चरित्र व्यक्ति आउ अचानक खुद के गोली मार लेलका आउ अइसन शरमनाक हालत
में कि कल्पना नयँ कइल जा सकऽ हइ  अपन खुद के नोटबुक में कुछ शब्द लिख
छोड़लका हल कि ऊ अपन होशो-हवाश में मर रहला ह आउ उनकर मौत लगी केकरो पर
दोषारोपण नयँ करे के निवेदन करऽ हका  कहल जा हइ कि इनका पास बहुत पइसा
हलइ  अपने के उनका बारे कइसे मालूम हम  जानऽ हलिअइ  हमर बहिन
उनकर परिवार में गवर्नेस के काम करऽ हलइ वाह वाह वाह  हाँ तो
अपने हमन्हीं के मतलब उनका बारे सूचना दे सकऽ हथिन  आउ अपने के कोय
शक्का नयँ हलइ हम कल्हे उनका देखलिए हल  ऊ  शराब पी रहला हल 
हमरा कुछ नयँ मालूम हलइ रस्कोलनिकोव के अइसन महसूस होलइ कि ओकरा पर जइसे
कुछ तो गिरलइ आउ ओकरा दबा देलकइ अपने फेर से लगऽ हइ पीयर पड़ गेलथिन 
हमरा हियाँ अइसन घुटन भरल जगह हइ जी हाँ हमरा जाय के समय हो गेलइ
रस्कोलनिकोव बड़बड़इलइ माफ करथिन हम अपने के तकलीफ देलिअइ ओह नयँ
जी जेतना तुरी मन होवइ आथिन  अपने से मिलके खुशी होलइ आउ हमरा ई कहते
खुशी हइ इल्या पित्रोविच अपन हाथ मिलावे खातिर बढ़इलकइ  हम खाली चाहऽ
हलिअइ  हम ज़म्योतोव से मिल्ले लगी अइलिए हल हम समझऽ हिअइ समझऽ
हिअइ आउ हमरा खुशी होलइ अपने से मिलके हमरा  बहुत खुशी हइ  जी
फेर भेंट होतइ  रस्कोलनिकोव मुसकइलइ ऊ बहरसी निकस गेलइ ऊ लड़खड़ा रहले
हल  ओकर सिर चकरा रहले हल  ओकरा ई अनुभव नयँ हो रहले हल कि ऊ गोड़ के बल
खड़ी हइ  ऊ दहिना हाथ से देवाल के सहारा लेके ज़ीना से निच्चे उतर रहले हल 
ओकरा आभास होलइ कि कोय तो दरबान अपन हाथ में रजिस्टर लेले ओकरा धक्का दे
देलकइ जब ऊ ओकरा भिर से गुजरते उपरे थाना तरफ जा रहले हल कि निचला मंजिल
पर कोय तो एगो छोटगर कुत्ता जोर-जोर से लगातार भूँक रहले हल कि कोय औरत
ओकरा पर बेलन फेंकके मालकइ आउ चिल्लाय लगलइ  ऊ निच्चे उतरलइ आउ बहरसी
प्रांगण में अइलइ  हियाँ प्रांगण में फाटक से थोड़हीं दूर पर पीयर पूरा
स्तब्ध होल सोनिया खड़ी हलइ आउ वहशी-वहशी ढंग से ओकरा तरफ देख रहले हल  ऊ
सोनिया के सामने खड़ी हो गेलइ ओकर (सोनिया के) चेहरा पर कुछ तो दर्दनाक आउ
संतप्त भावना उभरल हलइ कुछ तो निराशा भरल ऊ (सोनिया) अपन दुन्नु हाथ उपरे
उठा लेलकइ  एगो भद्दा हताश मुसकान ओकर (रस्कोलनिकोव के) होंठ पर उभर अइलइ
 ऊ थोड़े देर खड़ी रहलइ हलके से मुसकइलइ आउ उपरे तरफ मुड़ गेलइ फेर से थाना
तरफ इल्या पित्रोविच बइठल हलइ आउ कुछ कागज उलट-पुलटके देख रहले हल  ओकरा
सामने ओहे अदमी खड़ी हलइ जे अभी-अभी रस्कोलनिकोव के ज़ीना से उपरे जइते
बखत धक्का दे देलके हल  अ-रे  अपने फेर से  कुछ चीज छूट गेलइ  
लेकिन बात की हइ रस्कोलनिकोव पीयर पड़ल होंठ आउ निर्निमेष दृष्टि के साथ
ओकर नगीच गेलइ ठीक टेबुल तक पहुँच गेलइ ओकरा पर अपन हाथ टिका देलकइ कुछ
कहे लगी चहलकइ लेकिन नयँ कह पइलकइ खाली असंगत अवाज सुनाय पड़लइ अपने के
तबीयत ठीक नयँ हइ कुरसी  अइकी कुरसी पर बइठ जाथिन बइठथिन  पानी
रस्कोलनिकोव धम से कुरसी पर बइठ गेलइ लेकिन बहुत अप्रिय तरह से अचंभित
इल्या पित्रोविच के चेहरा पर से ऊ अपन नजर नयँ हटा रहले हल  एक मिनट तक
दुन्नु एक दोसरा के देखते रहलइ आउ प्रतीक्षा करते रहलइ  पानी अइलइ हमहीं
 रस्कोलनिकोव बात शुरू करे के प्रयास कइलकइ थोड़े सन पानी पी लेथिन
रस्कोलनिकोव हथवा से पनिया के हटा देलकइ आउ कोमल स्वर में रुक-रुकके
लेकिन स्पष्ट रूप से बोललइ -हमहीं तहिया सरकारी अफसर के विधवा बुढ़िया आउ
ओकर बहिन लिज़ावेता के कुल्हाड़ी से हत्या कर देलिए हल आउ लूट लेलिए हल 
इल्या पित्रोविच अपन मुँह खोल देलकइ  सगरो से लोग दौड़ पड़लइ  रस्कोलनिकोव
अपन बयान दोहरइलकइ                           
    #### 0 #### #### #### #### #### #### /* #### */ #### #### #### #### #### #### #### #### #### #### #### #### सूची पिछला #### 0 #### #### #### #### #### #### /* #### #### #### #### #### #### #### #### #### #### #### #### #### #### 0 #### #### #### #### #### #### /* #### #### #### #### #### #### #### #### #### #### #### #### #### #### अपराध आउ दंड भाग
– ६अध्याय – ७ओहे दिन लेकिन साँझ हो चुकले हल छो बजे के बाद रस्कोलनिकोव
अपन माय आउ बहिन के फ्लैट तरफ जा रहले हल - बकल्येयेव के मकान के ठीक ओहे
फ्लैट में जाहाँ रज़ुमिख़िन उनकन्हीं लगी किराया पर ले देलके हल  ज़ीना पर
के प्रवेश सड़क पर से हलइ  रस्कोलनिकोव अपन कदम के रफ्तार लगातार कम करते
पास आ रहले हल आउ मानूँ हिचकिचइते - अंदर जाऊँ कि नयँ  लेकिन चाहे कुच्छो
हो जाय ऊ वापिस लौटे वला नयँ हलइ ओकर अंतिम निर्णय लेल हलइ  एकरा
अलावे कोय बात नयँ हइ उनकन्हीं के अभियो कुछ मालूम नयँ हइ ऊ सोच रहले
हल उनकन्हीं हमरा सनकी समझे के अभ्यस्त हो चुकला ह  ओकर पोशाक भयंकर
हलइ - पूरा गंदा सारी रात बारिश में रहल फट्टल तार-तार होल  थकान खराब
मौसम शारीरिक क्लांति आउ लगभग चोबीस घंटा से खुद से संघर्ष करते रहे के
कारण ओकर चेहरा लगभग विकृत होल हलइ  ई सारी रात ऊ अकेल्ले गुजरलके हल
भगमान जाने काहाँ  लेकिन कम से कम ऊ अपन इरादा तो पक्का कर लेलके हल  ऊ
दरवाजा खटखटइलकइ ओकर माय दरवाजा खोललकइ  दुनेच्का घरे नयँ हलइ  नौकरानी
भी संयोग से ऊ बखत नयँ हलइ  पुलख़ेरिया अलिक्सांद्रोव्ना शुरू-शुरू तो खुशी
भरल अचरज से हक्का-बक्का रह गेला बाद में ओकरा हाथ से पकड़के कमरा के अंदर
ले गेला  अच्छऽ त तूँ हकँऽ  खुशी से लड़खड़ात बोली में ऊ शुरू कइलकइ 
हमरा से नराज नयँ होइहँऽ रोद्या कि हम तोरा अइसन बेवकूफी से स्वागत कर
रहलियो ह आँख में लोर बहइते - हम हँस रहलियो ह कन नयँ रहलियो ह  तूँ
सोचऽ हीं कि हम कन रहलिए ह  नयँ हम खुश हिअउ लेकिन हमरा ई खराब आदत हकउ
- आँख में लोर ढरके लगऽ हउ  अइसन तोर बाप के मौत के समय से होवऽ हउ सब
कुछ में हमरा रोना आ जा हउ  बइठ जो बबुआ लगऽ हउ तूँ थक गेलँऽ हँ  ओह
तोर देह-बस्तर कइसन गंदा हो गेलो ह हम कल्हे बारिश में पकड़ा गेलियो हल
माय  रस्कोलनिकोव शुरू कइलकइ ओह नयँ नयँ  पुलख़ेरिया
अलिक्सांद्रोव्ना ओकर बात काटते बोल पड़लइ तूँ सोचऽ होतँऽ कि हम तोरा
तुरते पूछताछ करे लगी चालू कर देबउ औरतानी पहिलौका आदत से लचार होके
लेकिन फिकिर नयँ कर  हम समझऽ हिअउ सब कुछ समझऽ हिअउ अब हमरा हियाँ के
रहन-सहन के ढर्रा मालूम हो गेलो ह आउ सचमुच खुद्दे देखऽ हिअउ कि हियाँ
जादे समझदारी हइ  अब एक्के तुरी हमेशे लगी फैसला कर लेलियो ह - तोर विचार
हमरा काहाँ से समझ में अइतउ आउ तोरा से जवाब तलब करबउ  शायद भगमाने जानऽ
हथुन कि कइसन-कइसन काम आउ प्लान तोर दिमाग में हउ चाहे कइसन प्रकार के
विचार पैदा होवऽ हउ आउ हम तोर हथवा पकड़के पुछिअउ - की बारे तूँ सोच रहलहीं
हँ  अइकी हम  हे भगमान  लेकिन काहे लगी हम एन्ने-ओन्ने भाग रहलूँ हँ
पागल नियन  अइकी हम रोद्या पत्रिका में प्रकाशित तोर लेख तेसरा तुरी
पढ़ रहलियो ह हमरा द्मित्री प्रोकोफ़िच लाके देलका ह  हम जइसीं देखलिअइ
हमर मुँह से 'आह' निकस गेलइ - त अइकी हम अइसन बेवकूफ हिअइ हम अपन बारे
सोचऽ हिअइ त अइकी ऊ अइसन-अइसन काम में व्यस्त हइ त ई हइ सब कुछ के समाधान
 शायद ओकर दिमाग में अभी नयका-नयका विचार हइ ऊ ई सब के बारे सोचब करऽ हइ
आउ हम ओकरा तंग आउ भ्रमित करऽ हिअइ  हम पढ़ रहलियो ह बेटा आउ जाहिर हइ
बहुत कुछ हमरा समझ में नयँ आवऽ हइ लेकिन अइसने होवे के चाही - हमरा काहाँ
समझ में अइतइ हमरा देखाहो तो माय रस्कोलनिकोव पत्रिका ले लेलकइ आउ
अपन लेख पर सरसरी निगाह डललकइ  ई केतनो ओकर स्थिति आउ परिस्थिति के काहे
नयँ विरुद्ध हलइ लेकिन तइयो ऊ विचित्र आउ कटु-मधुर संवेदना अनुभव कइलकइ
जइसन कोय लेखक अनुभव करऽ हइ जब पहिले तुरी अपन रचना छप्पल देखऽ हइ एकर
अलावे ऊ खाली तेइसे साल के हलइ  ई एक पल तक जारी रहलइ  कुछ पंक्ति पढ़ला
के बाद ऊ नाक-भौं सिकोड़ लेलकइ आउ भयंकर उदासी ओकर दिल के ऐंठ देलकइ 
पिछलौका कुछ महिन्ना के ओकर आत्मा के सब संघर्ष एक्के तुरी ओकर सामने उभर
अइलइ  घृणा आउ झुंझलाहट में ऊ लेख के टेबुल पर फेंक देलकइ  लेकिन
रोद्या हम चाहे केतनो बेवकूफ रहिअइ तइयो हम एतना तो समझ सकऽ हिअइ कि तूँ
बहुत जल्दीए अगर हमन्हीं के वैज्ञानिक दुनिया में सबसे पहिला नयँ तो सबसे
पहिला लोग में से एक तो होमहीं  आउ ओकन्हीं तोरा बारे ई सोचे के साहस
कइलकइ कि तूँ पगलाऽ गेलहीं हँ  हा-हा-हा  तोरा नयँ मालूम हउ - लेकिन
ओकन्हीं तो अइसन सोचऽ हलइ  आह नीच कीड़ा ओकन्हीं के काहाँ समझ में अइतइ
कि बुद्धि की होवऽ हइ  आउ वस्तुतः दुनेच्का भी लगभग विश्वास कर लेलकइ -
कइसे  तोर स्वर्गीय पिताजी दू तुरी पत्रिका में प्रकाशन लगी भेजलथुन हल -
पहिले तुरी कविता (हमरा पास पांडुलिपि भी सुरक्षित हइ हम कभी तोरा
देखइबउ) आउ बाद में एगो पूरा लमगर कहानी (हम खुद्दे निवेदन कइलिए हल कि ऊ
हमरा एकरा नकल करे खातिर देता) आउ हमन्हीं दुन्नु केतना प्रार्थना कइलिअइ
कि प्रकाशन लगी ई स्वीकृत हो जाय - लेकिन नयँ स्वीकृत होलइ  हम तो
रोद्या कोय छो-सात दिन पहिले बहुत परेशान हो गेलियो हल तोर कपड़ा-लत्ता
देखके तोर रहन-सहन तोर खाना-पीना आउ कइसन पोशाक में घुम्मऽ-फिरऽ हीं 
लेकिन अभी देखऽ हिअइ कि अबरियो हम बेवकूफ हलिअइ काहेकि जे कुछ तूँ
चाहम्हीं ऊ सब कुछ तोरा अपन बुद्धि आउ प्रतिभा से तुरते मिल जइतउ  मतलब
अभी खातिर तो तूँ नयँ चाहऽ हीं आउ बहुत महत्त्वपूर्ण काम में व्यस्त हकहीं
दुन्या घरे नयँ हइ माय  नयँ रोद्या  बहुत अकसर ओकरा हम घर पर
नयँ देखऽ हिअउ हमरा अकेल्ले छोड़ दे हउ  द्मित्री प्रोकोफ़िच उनका धन्यवाद
दे हिअइ आके हमरा साथ बइठऽ हथुन आउ हमेशे तोरा बारे बात करऽ हथुन  उ तोरा
प्यार आउ आदर करऽ हथुन बबुआ  तोर बहिन के बारे हम ई नयँ कहि हउ कि ऊ हमर
मामले में बहुत ढीठ हलउ  हम ओकर शिकायत नयँ करऽ हिअउ  ओकर रहन-सहन के
अप्पन ढंग हइ आउ हमर अप्पन एद्धिर कुछ समय से ऊ कुछ अप्पन बात छिपावे
लगलो ह लेकिन हमरा तोहन्हीं के बीच कोय भेद के बात नयँ हउ  वस्तुतः हमरा
पक्का विश्वास हइ कि दुन्या बहुत बुद्धिमान हइ आउ एकरा अलावे ऊ हमरा आउ
तोरा प्यार करऽ हउ  लेकिन हमरा मालूम नयँ कि ई सब के नतीजा की होतइ 
तूँ तो हमरा खुश कर देलँऽ रोद्या कि हमरा से मिल्ले लगी अइलँऽ लेकिन
ओकरा तो तोरा से मोलकात नयँ हो पइलइ जब ऊ अइतउ त हम बता देबउ - तोर भैया
अइलथुन हल जखने तूँ बाहर हलहीं आउ एतना देरी तक काहाँ समय गुजार रहलहीं
हल  आउ तूँ रोद्या हमरा प्यार में एतना तो नयँ बिगाड़ - जब संभव होवउ -
आके मिल ले नयँ तो - कोय बात नयँ हम इंतजार करते रहबउ  तइयो हम जानबउ कि
तूँ हमरा से प्यार करऽ हँ एतने हमरा लगी काफी हके  हम तोर रचना पढ़ते
रहबउ तोरा बारे सबसे सुनते रहबउ लेकिन नयँ-नयँ - तूँ खुद तो बीच-बीच में
अइते रहमँऽ जाने लगी एकरा से अच्छा आउ की होतइ  अइकी वस्तुतः तूँ अभी
अइवो कइलँऽ हँ माय के कलेजा ठंढा करे लगी हम तो ई देखऽ हिअउ हियाँ
परी पुलख़ेरिया अलिक्सांद्रोव्ना अचानक कन्ने लगला फेर से हम  हमरा दने
मत देख ई बेवकूफ के  हे भगमान हम हियाँ बइठल काहे लगी हिअइ  अपन जगह
से उछलते ऊ चिल्लइला कॉफी हइ आउ तोरा हम नयँ दे रहलियो ह  त अइकी एकरा
बुढ़िया के स्वार्थ कहल जा सकऽ हइ  अभी अभी माय रहे द एकरा हम अभिए
निकस रहलियो ह  हम एकरा लगी नयँ अइलियो हल  किरपा करके हमर बात सुनऽ
पुलख़ेरिया अलिक्सांद्रोव्ना डरते-डरते ओकरा भिर गेला माय चाहे कुच्छो
होवो चाहे हमरा बारे कुच्छो सुनहो हमरा बारे लोग चाहे कुच्छो बोलइ की
तूँ हमरा ओइसी प्यार करते रहबहो जइसे अभी करऽ हो  ऊ अचानक सच्चे दिल से
पुछलकइ मानूँ अपन शब्द के बारे बिन सोचले आउ बिन ओकरा तौलले रोद्या
रोद्या तोरा की हो गेलो ह  तूँ एकरा बारे कइसे पूछ सकऽ हकहीं  आउ केऽ
तोरा बारे हमरा कुच्छो कहतइ  हम तो केकरो पर विश्वास नयँ करबइ चाहे कोय
हमरा भिर आवइ हम तो बस ओकरा भगा देबइ हम तोहरा ई विश्वास देलावे लगी
अइलियो ह कि हम तोहरा हमेशे प्यार करऽ हलियो आउ हमरा अभी खुशी हको कि
हमन्हीं अभी अकेल्ले हिअइ एहो बात के खुशी हइ कि दुनेच्का हियाँ नयँ हइ
ऊ ओहे भावावेग से बात जारी रखलकइ हम तोहरा ई बात सीधे बतावे लगी अइलियो
ह कि हलाँकि तूँ दुखी होबऽ लेकिन तइयो जान ल कि तोहर बेटा अभी खुद से भी
जादे तोहरा प्यार करऽ हको आउ ऊ सब कुछ जे तूँ हमरा बारे सोचऽ हलहो कि हम
निर्दय हिअइ आउ तोहरा नयँ प्यार करऽ हिअइ ई सब कुछ झूठ हलो  हम तोहरा
प्यार करे लगी कभियो बन नयँ करबो  बस अब काफी हो गेलो हमरा लगऽ हलो
कि अइसन करे के चाही आउ एकरा से शुरू करे के चाही  पुलख़ेरिया
अलिक्सांद्रोव्ना चुपचाप ओकरा गले से लगा लेलका अपन छाती से चिपका लेलका
आउ चुपके-चुपके कनते रहला तोरा की हो गेलो ह रोद्या हमरा मालूम नयँ
आखिरकार ऊ बोलला हम पूरे समय तक एहे सोचब करऽ हलिअउ कि हमन्हीं खाली
तोरा बोर करऽ हिअउ लेकिन अभी सब बात से देखऽ हिअउ कि तोरा कोय बड़गो शोक
आवे वला हउ ओहे से तूँ एतना दुखी हकँऽ  हमरा लम्मे समय से अइसन आभास हो
रहलो ह रोद्या  हमरा माफ कर दे कि हम एकरा बारे बोल देलिअउ हमेशे हम
एकरा बारे सोचऽ हिअउ आउ रात भर हमरा नीन नयँ आवऽ हउ  तोर बहिनियो पिछलौका
रात भर सरसाम में पड़ल हलउ आउ हमेशे तोरे नाम ले रहलो हल  हम कुछ तो
सुनलिअउ लेकिन हमरा कुछ नयँ समझ में अइलउ  आझ पूरे सुबह अइसन लगल जइसे
हमरा फाँसी पर लटकावे लगी ले जाल जा रहल ह कुछ के तो इंतजार कर रहलूँ हल
कुछ तो आभास हो रहल हल आउ अइकी ई देखे लगी मिल्लल  रोद्या रोद्या तूँ
काहाँ जाब करँऽ हँ  की तूँ कहीं बाहर जाब करँऽ हँ हम बाहर जा रहलियो ह
हमहूँ एहे सोचब करऽ हलिअउ  आउ हमहूँ तोरा साथ बाहर चल सकऽ हिअउ अगर
तोरा जरूरत होबउ  आउ दुन्या ऊ तो तोरा प्यार करऽ हउ ऊ तोरा बहुत प्यार
करऽ हउ आउ सोफ़िया सिम्योनोव्ना शायद हमन्हीं साथ आ सकऽ हकइ अगर जरूरत
हइ देखऽ हीं हम खुशी से ओकरा बेटी के रूप में अपना लेबइ  हमन्हीं के
द्मित्री प्रोकोफ़िच सबके साथ जाय में मदत करता  लेकिन  तूँ काहाँ 
जा रहलहीं हँ अलविदा माय की  आझे  ऊ चिल्ला उठला मानूँ ओकरा
हमेशे लगी खो रहला ह हम रुक नयँ सकऽ हियो हमरा समय हो गेलो हमरा बहुत
जरूरी हको आउ हम्मे तोरा साथ नयँ आ सकऽ हिअउ नयँ लेकिन तूँ टेहुना
टेकके हमरा लगी भगमान से प्रार्थना करऽ  शायद तोहर प्रार्थना सुनियो लेल
जाय कम से कम हम तोरा क्रॉस तो कर दिअउ तोरा आशीर्वाद तो दे दिअउ  एहे
बात हइ एहे बात हइ  हे भगमान हमन्हीं ई की कर रहलिए ह हाँ ऊ खुश हलइ
ऊ बहुत खुश हलइ कि कोय नयँ हलइ कि ऊ अपन माय के साथ अकेल्ले हलइ  मानूँ
ई सब भयंकर समय के बाद एक्के तोरी ओकर हृदय कोमल हो गेले हल  ऊ उनका
सामने गिर पड़लइ ऊ उनकर गोड़ चुमलकइ आउ दुन्नु एक दोसरा से लिपटके कनते
रहला  आउ उनका कोय अचरज नयँ होलइ आउ अबरी ऊ पूछताछ नयँ कर रहला हल  ऊ
बहुत पहिलहीं समझ गेला हल कि बेटा के साथ कुछ तो भयंकर हो रहल ह आउ अभी
ओकरा लगी कोय तो भयंकर घड़ी आ गेल ह  रोद्या हमर प्यारे हमर पहिलौठ जलमल
बुतरू सिसकते ऊ बोलला तूँ अभियो ओइसने हकँऽ जइसन छोटगर में अइसीं तूँ
आवऽ हलँऽ आउ अइसीं हमरा चुम्मऽ हलँऽ तभिए जब तोर पिताजी जिन्दा हलथुन आउ
हमन्हीं के बुरा बखत चल रहले हल तूँ हमन्हीं के खाली साथ में रहके धीरज
बन्हावऽ हलँऽ आउ जइसीं हम तोर पिताजी के दफनइलउ - त केतना तुरी अभिए नियन
हमन्हीं दुन्नु उनकर कबर पर कनते रहऽ हलिअइ  आउ अगर हम लम्मे समय से कन्नऽ
हिअउ त ई कारण से कि ई माय के दिल विपत्ति के आभास कर लेलको हल जब हम
तहिया तोरा जइसीं पहिले तुरी देखलियो हल साँझ के आद हउ जइसीं हमन्हीं
हियाँ अइते गेलियो हल त हम खाली तोर नजर से सब कुछ के अंदाज लगा लेलियो
हल तखनिएँ हमर दिल सिहर गेल आउ आझ जइसीं तोरा लगी दरवाजा खोललिअउ नजर
डललिअउ त हम सोचऽ ही लगऽ हइ घातक घड़ी आ गेलइ  रोद्या रोद्या तूँ अभिए
तो वास्तव में नयँ जा रहलहीं हँ न नयँ तूँ फेर अइम्हीं हाँ 
अइबो रोद्या नराज मत हो हमरा सवालो करे के हिम्मत नयँ पड़ऽ हउ  हम
जानऽ ही कि हम हिम्मत नयँ करऽ ही लेकिन हमरा खाली दुइए शब्द कह दे दूर
काहाँ तूँ जा रहलँऽ हँ बहुत दूर हुआँ की हउ कोय नौकरी कोय रोजगार
हउ की जे कुछ भगमान भेजता  खाली हमरा लगी प्रार्थना करिहऽ
रस्कोलनिकोव दरवाजा तरफ बढ़लइ लेकिन ऊ ओकरा पकड़ लेलका आउ उदास नजर से
ओकर आँख में आँख डालके देखे लगला  भय से उनकर चेहरा विकृत हो गेलइ बस हो
गेलो माय रस्कोलनिकोव बोललइ गहरा खेद महसूस करते कि ऊ काहे लगी आवे ल
सोचलकइ हमेशे लगी नयँ न  अभी तक तो हमेशे लगी नयँ न  त पक्का तूँ
अइमँऽ अच्छऽ बिहान अइम्हीं अइबो अइबो अलविदा ऊ आखिरकार खुद के
छोड़ा लेलकइ शाम ताजा हलका गरम आउ चमकीला हलइ मौसम सबेरहीं से स्वच्छ हो
गेले हल  रस्कोलनिकोव अपन फ्लैट में जा रहले हल ऊ जल्दी में हलइ 
सूर्यास्त होवे के पहिलहीं ऊ सब कुछ खतम कर लेवे लगी चाहऽ हलइ  आउ तब तक ऊ
केकरो से भेंट करे लगी नयँ चाहऽ हलइ  उपरे अपन फ्लैट में चढ़ते बखत ऊ नोटिस
कइलकइ कि नस्तास्या समोवार छोड़के ओकरा तरफ एकटक नजर रखले हइ आउ आँख से
ओकरा पीछा कर रहले हल  हमर कमरा में तो कोय नयँ हइ न  ऊ सोचलकइ 
घृणापूर्वक ओकरा पोरफ़िरी के विचार अइलइ  लेकिन अपन कमरा तक पहुँचके जब ऊ
ओकरा खोललकइ त दुनेच्का पर नजर पड़लइ  ऊ हुआँ अकेल्ले बइठल गहरा सोच में
डुब्बल हलइ आउ लगऽ हइ देरी से ओकर इंतजार में हलइ  ऊ दहलीज पर रुक गेलइ
 ऊ (दुन्या) डर के मारे सोफा पर से उठ गेलइ आउ सीधे ओकरा सामने खड़ी हो
गेलइ  ओकर आँख से जे रस्कोलनिकोव पर जम्मल हलइ भय आउ #### दुख दृष्टिगोचर हो रहले हल  आउ ऊ एहे एक नजर में तुरंत समझ
गेलइ कि ओकरा सब कुछ मालूम हइ त की हम अंदर तोरा भिर अइअउ कि चल जइअउ
 ऊ अविश्वास के साथ पुछलकइ हम दिन भर सोफ़िया सिम्योनोव्ना के साथ बइठल
हलियो हमन्हीं दुन्नु तोहर इंतजार कर रहलियो हल  हमन्हीं सोचब करऽ हलिअइ
कि तूँ हुआँ निश्चित अइबहो रस्कोलनिकोव कमरा में प्रवेश कइलकइ आउ थकान के
चलते कुरसी पर बइठ गेलइ हम कइसूँ कमजोर अनुभव कर रहलियो ह बहुत थक
गेलियो ह आउ कम से कम अभी लगी तो हमरा पूरे तरह से खुद के वश में रहे के
इच्छा हके ऊ अविश्वास के साथ ओकरा तरफ नजर डललकइ रात भर तूँ काहाँ हलहो
हमरा ठीक से आद नयँ देखऽ हीं बहिन हम आखिरकार हम पक्का फैसला करे लगी
सोचलिअइ आउ कइएक तुरी नेवा नद्दी भिर गेलिअइ एतना तो हमरा आद हइ  हम हुएँ
खतम कर देवे लगी चहलिअइ लेकिन  पक्का फैसला नयँ कर पइलिअइ  ऊ
फुसफुसइलइ फेर से दुन्या तरफ अविश्वास से देखते भगमान के किरपा हइ  आउ
हमन्हीं एकरे बारे केतना भयभीत हलिअइ हम आउ सोफ़िया सिम्योनोव्ना  मतलब
तूँ अभियो जिनगी में विश्वास करऽ हो - भगमान के किरपा भगमान के किरपा
रस्कोलनिकोव कटुता से मुसकइलइ हमरा विश्वास नयँ हलइ लेकिन अभी माय के
साथ गले से लिपटके कन रहलिए हल हमरा विश्वास नयँ लेकिन हम उनका
प्रार्थना करे लगी कहलिअइ  ई तो भगमाने जानऽ हथिन कि ई सब कइसे काम करऽ
हइ दुनेच्का आउ हमरा तो एकरा बारे कुछ नयँ समझ में आवऽ हइ तूँ माय के
पास गेलहो हल  आउ तूँ उनका बता देलहो  भय के साथ दुन्या चिल्ला उठलइ 
की तूँ वास्तव में बता देवे के साहस कइलहो नयँ शब्द में तो  नयँ
बतइलिअइ लेकिन ऊ बहुत कुछ समझ गेला  ऊ रतिया के सुन लेलका हल कि तूँ
कइसे बड़बड़ा रहलहीं हल  हमरा अकीन हइ कि उनका आधा तो समझ में आवऽ हइ  हम
शायद बेवकूफी कइलिअइ कि हम उनका भिर गेलिअइ  हमरा एहो नयँ समझ में आवऽ
हइ हम गेवो कइलिअइ त काहे लगी हम नीच अदमी हिअइ दुन्या नीच अदमी
तइयो कष्ट झेले खातिर जाय लगी तैयार हकहो  की वास्तव में जा रहलहो ह जा
रहलिए ह  अभी  हाँ एहे शरम से बच्चे खातिर तो हम पानी में डूबके मर जाय
लगी चाहऽ हलिअइ दुन्या लेकिन सोचलिअइ जबकि हम पानी के उपरे हलिअइ कि
अगर हम ई बखत तक खुद के बरियार समझलिए ह त हम ई शरम से भी अब नयँ डरबइ ऊ
जल्दी-जल्दी में कहलकइ  ई गर्व के बात हइ दुन्यागर्व के ही बात हइ
रोद्या अइसन लगलइ मानूँ ओकर निस्तेज आँख में अग्नि प्रज्वलित हो गेलइ
ओकरा मानूँ ई सोचके खुशी होलइ कि ऊ अभियो स्वाभिमानी हइ आउ कहीं तूँ ई
तो नयँ सोचऽ हीं बहिन कि हम बस पानी से डर गेलिअइ  ऊ ओकर चेहरा तरफ
देखते अशोभनीय मुसकान के साथ पुछलकइ ओह रोद्या बहुत हो गेलो  दुन्या
कटुता के साथ चिल्लइलइ लगभग दू मिनट तक मौन छाल रहलइ  ऊ मुँह लटकइले बइठल
रहलइ आउ जमीन पर नजर गड़इले रहलइ दुनेच्का टेबुल के दोसरा छोर पर खड़ी रहलइ
आउ व्यथित भाव से ओकरा तरफ देखते रहलइ  अचानक ऊ उठ खड़ी होलइ -देर हो गेल
जाय के समय हो गेल  अब हम आत्मसमर्पण करे लगी जा रहलियो ह  लेकिन हमरा
मालूम नयँ कि काहे लगी हम आत्मसमर्पण करे जा रहलूँ हँ दुन्या के गाल पर
मोटगर-मोटगर लोर ढरक पड़लइ तूँ कन रहलहीं हँ बहिन लेकिन तूँ हमरा साथ
हाथ तो मिला सकऽ हीं न आउ तोरा एकरा में शक्का हलो दुन्या ओकरा कसके
गले से लिपट गेलइ की तूँ कष्ट झेले लगी जाके अपन अपराध के आधा हिस्सा
पहिलहीं नयँ धो डललहो ह  ऊ चिल्लइलइ ओकरा अपन बाँह में कसते आउ चूमते
अपराध  कइसन अपराध  ऊ अचानक चिल्ला उठलइ एक प्रकार के आकस्मिक
क्रोधावेश में आके ई कि हम एगो घिनौनी नुकसानदेह ढिल्ला (जूँ) के मार
देलिअइ एगो सूदखोर बुढ़िया के जेकर केकरो जरूरत नयँ हलइ जेकरा मारके
चालीस पाप क्षमा कर देल जइतइ जे गरीब लोग के जीवन-रस के चूस रहले हल आउ ई
अपराध हइ  हम एकरा बारे नयँ सोचऽ हूँ आउ न एकरा धोवे के बारे सोचऽ हूँ 
आउ काहे सब कोय हमरा सगरो से अइसन बात चुभइते रहऽ हइ - 'अपराध अपराध ' अब
आके हमरा अपन अशक्तहृदयता के सारा बेतुकापन साफ देखाय दे रहल ह अब जबकि
हम ई बेकार के बदनामी के स्वीकार कर लेवे लगी ठान लेलिए ह  बस खाली हम अपन
नीचता आउ प्रतिभाहीनता के कारण हम अइसन निर्णय कर रहलिए ह आउ शायद ई कारण
से भी कि ई हमर हित में होवइ जइसन कि सलाह देलकइ ई  पोरफ़िरी 
भैया भैया ई तूँ की बोल रहलहो ह  लेकिन तूँ तो खून बहइलहो ह 
निराशा में दुन्या चिल्लइलइ जे सब कोय बहावऽ हइ लगभग क्रोधावेश में ऊ
ओकर बात पकड़के बोललइ जे बहावल जा रहले ह आउ दुनियाँ में हमेशे बहावल
गेले ह जलप्रपात नियन जेकरा शैम्पेन नियन उँड़ेलल जा हइ आउ जेकरा लगी
कपितोलिन में राजमुकुट पहनावल जा हइ आउ जेकरा बाद में मानवता के उद्धारक
कहल जा हइ [१]  बस अधिक ध्यान से जरी देखहीं आउ एकटक देखहीं  हम खुद लोग
के भलाई चाहऽ हलिअइ आउ ई एक्के गो मूर्खता के बदले सैकड़ो हजारो भलाई के
काम करतिए हल आउ ई मूर्खता भी नयँ हलइ बल्कि बस अनाड़ीपन काहेकि ई सब
विचार कइसूँ ओइसन मूर्खतापूर्ण नयँ हलइ जइसन कि अब ई विफल हो जाय के बाद
प्रतीत होवऽ हइ  (विफलता के बाद सब कुछ मूर्खता लगऽ हइ ) ई मूर्खता से
हम बस अपना के एगो स्वतंत्र स्थिति में लावे लगी चाहऽ हलिअइ पहिला कदम
उठावे लगी साधन जुटावे लगी आउ तब जे तुलनात्मक दृष्टि से #### उपयोगिता प्राप्त होते हल ओकरा से सब कुछ ठीक हो जइते हल
 लेकिन हम हम तो पहिलौके कदम सहन नयँ कर पइलिअइ काहेकि हम - नीच हिअइ
 बस एतने बात हइ  आउ तइयो हम तोहन्हीं के नजर से नयँ देखबइ - अगर हम अपन
योजना में सफल हो जइतिए हल त हमरा ताज पेन्हावल जइते हल लेकिन अभी तो जाल
में लेकिन बात ई नयँ हइ बात बिलकुल ई नयँ हइ  भैया ई की बोल रहलहो ह
“आह  ई ऊ रूप नयँ हइ सौंदर्यपरक रूप से #### ई ओतना अच्छा
रूप नयँ हइ  खैर हमर समझ में ई बिलकुल नयँ आवऽ हइ - काहे लोग के ऊपर
बाकायदा घेराबंदी करके बम फेंक देना जादे सम्मानजनक रूप हइ  सौंदर्य के
भय बलहीनता के पहिला संकेत हइ   कभियो कभियो हम एकरा बारे ओतना स्पष्ट
रूप से अवगत नयँ हलूँ जेतना कि अभी आउ अपन अपराध हमरा पहिले कभियो के
अपेक्षा आउ अधिक समझ में नयँ आवऽ हके  कभियो कभियो हम अधिक बरियार आउ
आश्वस्त नयँ हलूँ जेतना अभी  ” ओकर पीयर आउ मुरझाल चेहरा पर रंगत भी आ
गेलइ  लेकिन अंतिम विस्मयोद्गार व्यक्त करते समय अप्रत्याशित रूप से ओकर
नजर दुन्या के आँख पर पड़लइ आउ ई नजर में ओकरा अपना खातिर एतना एतना अधिक
पीड़ा देखाय देलकइ कि ऊ बरबस अपन होश में आ गेलइ  ऊ महसूस कइलकइ कि कइसूँ
ऊ ई दुन्नु औरतियन के दुख पहुँचइलके हल  निश्चित रूप से ओहे एकर कारण हलइ
 दुन्या प्यारी बहिन  अगर हम दोषी हिअइ त हमरा माफ कर दे (हलाँकि
हमरा माफ नयँ कइल जा सकऽ हइ अगर हम दोषी हिअइ)  अलविदा  अब बहस नयँ करते
जइबइ  समय हो गेलइ बिलकुल समय हो गेलइ  हमरा पीछू नयँ अइहँऽ हम तोरा
विनती करऽ हिअउ हमरा अभी आउ केकरो से मिल्ले के हके  आउ अभी चल जो आउ
तुरतम्मे माय के पास रह  एकरा बारे हम तोरा से विनती करऽ हिअउ  ई आखिरी
सबसे बड़गर हमर तोरा से प्रार्थना हउ  उनका से कभियो दूर नयँ जइहँऽ हम
उनका अइसन चिंता में छोड़ देलिए ह कि जेकरा ऊ मोसकिल से बरदास कर पइता - ऊ
खयँ तो मर जइता खयँ पगलाऽ जइता  ओहे से उनके साथ रहिहँऽ  रज़ुमिख़िन
तोहन्हीं साथ रहतो हम उनका कह देलियो ह  हमरा लगी कनिहँऽ नयँ - हम
जिनगी भर साहसी आउ ईमानदार रहे के कोशिश करबउ हलाँकि हम हत्यारा हिअउ 
शायद हमर नाम कभी तूँ सुनमँऽ  हम तोहन्हीं के कलंकित नयँ करबउ देख
लिहँऽ हम अभियो साबित कर देबइ  अभी लगी तो चलऽ हिअउ ऊ जल्दी-जल्दी
अपन बात खतम कइलकइ फेर से अपन अंतिम शब्द आउ वादा पर दुन्या के आँख में
कुछ विचित्र अभिव्यक्ति नोटिस कइलकइ  तूँ अइसे काहे लगी कन्नब करऽ हीं 
मत कन मत कन हमन्हीं हमेशे लगी तो अलग नयँ हो रहलिए ह   अरे हाँ 
ठहर हम तो भूलिए गेलिअउ  ऊ टेबुल भिर गेलइ एगो मोटगर आउ धूरी भरल
पुस्तक उठइलकइ ओकरा खोललकइ आउ पन्ना के बीच से हाथीदाँत पर #### से बन्नल एगो छोटगर सन तस्वीर निकसलकइ  ई ओकर मकान-मालकिन
के बेटी के तस्वीर हलइ ओकर पूर्व मंगेतर के जे बोखार के कारण मर गेले हल
ठीक ओहे विचित्र लड़की के जे मठ #### में जाय लगी चाहऽ हलइ  एक
मिनट तक ऊ ई भावपूर्ण आउ बेमरियाहा चेहरा के एकटक देखते रहलइ तस्वीर के
चुमलकइ आउ दुनेच्का के दे देलकइ  ओकरा साथ हम एकरो बारे बहुत बात करऽ
हलिअइ खाली ओकरे साथ विचारमग्न होल ऊ बोललइ ओकर दिल के हम बहुत कुछ
सूचित कर देलिए हल जे बाद में एतना घृणित रूप में सच साबित होलइ  फिकिर
मत कर ऊ दुन्या तरफ मुड़लइ ऊ हमरा से सहमत नयँ हलइ जइसे कि तूँ आउ
हमरा ई बात के खुशी हइ कि ऊ अब जिंदा नयँ हइ मुख्य बात मुख्य बात ई हइ
कि सब कुछ अब नया ढंग से चलतइ दू हिस्सा में टूट जइतइ ऊ अचानक चिल्ला
उठलइ फेर से अपन निराश स्थिति में लौटके सब कुछ सब कुछ लेकिन की हम
ओकरा लगी तैयार हिअइ  की हम खुद्दे ई चाहऽ हिअइ  लोग के कहना हइ कि ई
हमरा लगी एगो परीक्षा के रूप में जरूरी हइ काहे लगी काहे लगी ई सब
बेमतलब के परीक्षा  ओकरा से की फयदा की आझ के अपेक्षा तहिया हम बेहतर तरह
से समझबइ बीस साल के कड़ा मेहनत के सजा भुगत लेला के बाद यातना आउ मूर्खता
से कुचलाल बुढ़ापा के दुर्बलता में  आउ तखने हमरा जीए लगी की रहतइ  आउ
काहे लगी अभी हम ओइसे जीए लगी सहमत हिअइ  ओह हम जानऽ हलिअइ कि हम नीच
हिअइ जब हम आझ सुबह में नेवा नद्दी के उपरे खड़ी हलिअइ दुन्नु आखिरकार
बाहर निकस गेते गेलइ  दुन्या लगी ई कठिन हलइ लेकिन ऊ ओकरा प्यार करऽ हलइ
 ऊ प्रस्थान कर गेलइ लेकिन लगभग पचास कदम गेला के बाद ऊ फेर से ओकरा
देखे लगी मुड़ गेलइ  ऊ अभियो दृष्टिगोचर हो रहले हल  लेकिन कोना तक गेला
पर ओहो मुड़ गेलइ अंतिम तुरी ओकन्हीं एक दोसरा दने देखलकइ लेकिन ई नोटिस
करके कि ऊ ओकरा तरफ देखब करऽ हइ ऊ अधीरतापूर्वक आउ चिढ़ के साथ ओकरा चल
जाय के हाथ से इशारा कइलकइ आउ खुद एकाएक कोना पर मुड़ गेलइ  हम दुष्ट
हिअइ हम एहो देखऽ हिअइ एक पल बाद दुन्या के अपन झुंझलाहट भरल हाथ के
इशारा पर लज्जित होके ऊ अपना बारे सोचलकइ  लेकिन ओकन्हीं खुद्दे हमरा
काहे लगी एतना प्यार करऽ हका अगर हम एकर अयोग्य हकिअइ  काश हम अकेल्ले
होतूँ हल आउ हमरा कोय नयँ प्यार करत हल आउ हमहूँ केकरो कभी प्यार नयँ
करतूँ हल  तब ई सब कुछ नयँ होत हल  आउ ई उत्सुकता के बात हइ की अगला
पनरह-बीस साल में हमर आत्मा एतना नम्र हो जइतइ कि हम आदर के साथ लोग के
सामने पिनपिनइते रहबइ आउ हरेक शब्द पर खुद के डाकू कहते रहबइ  हाँ ठीक
एहे बात हइ बिलकुल एहे बात हइ  एकरे लगी तो हमरा ओकन्हीं निर्वासित कर
रहले ह एहे तो ओकन्हीं चाहऽ हइ  देखऽ कइसे ओकन्हीं सब्भे सड़क पर एन्ने
से ओन्ने चहलकदमी कर रहले ह आउ ओकन्हीं में से हरेक वास्तव में अपन
स्वभावे से नीच आउ डाकू हइ एकरो से बत्तर ई - कि बेवकूफ हइ  लेकिन अगर
हमरा ई निर्वासन से बच्चे के मौका मिल जाय त ई सब्भे भद्र क्रोध से पगलाऽ
जइते जइतइ  ओह एकन्हीं सब से हमरा केतना नफरत हइ ऊ गंभीरतापूर्वक सोचे
लगलइ - ई कइसन प्रक्रिया से अइसन हो सकऽ हइ कि ऊ आखिरकार ओकन्हीं सब के
सामने बिन कोय तर्क-वितर्क के झुक रहले ह विचारधारा के साथ झुक रहले ह  त
एकरा से की काहे नयँ  वस्तुतः अइसीं होवे के चाही  की वास्तव में बीस
बरिस के अनवरत उत्पीड़न आखिरकार ओकरा खतम नयँ कर देतइ  पानी पत्थल के घिस
दे हइ  आउ ओकर बाद काहे लगी काहे लगी जियल जाय काहे लगी हम अभी जा रहलूँ
हँ जबकि हम खुद्दे जानऽ हूँ कि ई सब कुछ बिलकुल ओइसीं होतइ जइसन कि कोय
किताब में लिक्खल होवइ आउ दोसर तरह से नयँ कल्हे साँझ से ऊ सोम्मा
(सौवाँ) तुरी शायद खुद से ई सवाल कइलके हल लेकिन तइयो ऊ जा रहले हल #### 0 #### #### #### #### #### #### /* #### #### #### #### #### #### #### #### #### #### #### #### #### #### सूची पिछला #### 0 #### #### #### #### #### #### /* #### #### #### #### #### #### #### #### #### #### #### #### #### #### अपराध आउ दंड भाग
– ६अध्याय – ६ई पूरा शाम दस बजे तक ऊ कइएक शराबखाना आउ पाप के अड्डा में
बितइलकइ एक से होके दोसरा में जाके  कहीं तो ओकरा कात्या से भेंट होलइ
जे फेर से कोय 'नीच आउ अत्याचारी' के बारे दोसरा बाजारू गाना गा रहले हल
जे 'कात्या के चुम्मे लगलइ' स्विद्रिगाइलोव कात्या ऑर्गन-वादक गायक
बैरा आउ दू गो कोय छोटगर क्लर्क लगी पेय मँगइलकइ  ई दुन्नु क्लर्क से ऊ
खास करके ई कारण से संबंध स्थापित कर लेलके हल कि दुन्नु के नाक टेढ़ा हलइ
- एगो के नकिया दहिना दने मुड़ल हलइ त दोसरा के बामा दने  ई बात
स्विद्रिगाइलोव के विस्मित कर देलके हल  ओकन्हीं आखिर ओकरा एक प्रकार के
मनोरंजन बाग में ले गेते गेलइ जाहाँ ऊ ओकन्हीं के प्रवेश लगी भुगतान कर
देलकइ  ई बाग में तीन बरिस के एगो लमछड़ देवदार के पेड़ हलइ आउ तीन गो छोटगर
झाड़ी  एकरा अलावे एगो वॉक्स-हॉल #### [१] बनावल हलइ जे असल में एगो
मधुशाला हलइ लेकिन जाहाँ परी चाय भी मिलऽ हलइ आउ एकर साथ-साथ कुछ हरियर
रंग के टेबुल आउ कुरसी लगल हलइ  घटिया किसिम के गायक के एगो टोली आउ नशा
में चूर आउ जोकर जइसन लाल नाक वला लेकिन कोय कारणवश अत्यंत उदास म्यूनिख़
के कोय जर्मन दर्शक लोग के मनोरंजन कर रहले हल  दुन्नु क्लर्क के कोय
दोसर क्लर्क के साथ कुछ कहा-सुन्नी हो गेलइ आउ लड़ाय चालू हो गेलइ 
स्विद्रिगाइलोव के ओकन्हीं निर्णायक चुनलकइ  ऊ ओकन्हीं बीच पनरह मिनट तक
मध्यस्थता कइलकइ लेकिन ओकन्हीं एतना जादे चिल्लाब करऽ हलइ कि लेशमात्र भी
कुछ समझे के संभावना नयँ हलइ  सबसे अधिक संभावना ई हलइ कि ओकन्हीं में से
एगो कुछ तो चोरा लेलके हल आउ कोय यहूदी के बेच देलके हल जे संयोगवश ओज्जे
परी हलइ लेकिन बेच लेला के बाद अपन साथी के साथ हिस्सा बाँटे लगी नयँ
चाहऽ हलइ  आखिरकार पता चललइ कि चोरावल चीज चाय के एगो चम्मच हलइ जे
वॉक्स-हॉल के हलइ  वॉक्स-हॉल में एकर चोरी जाय के पता चल गेले हल आउ ई
सारा मामला दुर्भाग्यपूर्ण मोड़ ले रहले हल  स्विद्रिगाइलोव चम्मच के पइसा
चुका देलकइ फेर उठलइ आउ बाग के बाहर चल गेलइ  लगभग दस बज रहले हल  ई
पूरे अवधि के दौरान ऊ एक्को बून शराब नयँ पिलके हल आउ वॉक्स-हॉल में खाली
एगो चाय के औडर देलकइ आउ ओहो खाली मर्यादा के खातिर  एतने में शाम
दमघोंटू आउ अंधकारमय हो गेलइ  दस बजे तक चारो तरफ से भयंकर बादर घिर अइलइ
बिजली कड़के लगलइ आउ झरना नियन बारिश होवे लगलइ  बारिश बून में नयँ हो
रहले हल बल्कि पानी पूरे धारा के रूप में जमीन पर चोट कर रहले हल  पल-पल
बिजली कौंधऽ हलइ आउ हरेक कौंध के दौरान खाली पाँच तक गिन्नल जा सकऽ हलइ 
स्विद्रिगाइलोव बिलकुल बारिश से तर-बतर होके घर अइलइ अपने आप के कमरा में
बन कर लेलकइ टेबुल के दराज खोललकइ अपन सब पइसा निकास लेलकइ आउ दू-तीन
कागज फाड़के फेंक देलकइ  फेर पइसवा के धोकड़ी में रखके ऊ अपन पोशाक बदले
लगी चहलकइ लेकिन खिड़की में से देखके आउ बिजली के कड़क आउ बारिश के अवाज
सुनके अपन हाथ लहरइलकइ अपन हैट लेलकइ आउ फ्लैट में ताला लगइलहीं बगैर
बाहर निकस गेलइ  ऊ सीधे सोनिया हियाँ चल पड़लइ  ऊ घरे पर हलइ  ऊ अकेल्ले
नयँ हलइ ओकरा साथ कापेरनाउमोव के चार गो छोटगर-छोटगर बुतरू हलइ  सोफ़िया
सिम्योनोव्ना ओकन्हीं के चाय पिला रहले हल  ऊ चुपचाप आउ आदरपूर्वक
स्विद्रिगाइलोव के स्वागत कइलकइ ओकर भिंगल पोशाक तरफ अचरज से देखलकइ
लेकिन एक्को शब्द नयँ बोललइ  बुतरुअन अवर्णनीय भय से तुरतम्मे भाग गेलइ
स्विद्रिगाइलोव टेबुल भिर बइठ गेलइ आउ सोनिया के पासे में बइठे लगी कहलकइ
 ऊ सहमल-सहमल ओकर बात सुन्ने लगी तैयार हो गेलइ हम सोफ़िया
सिम्योनोव्ना हो सकऽ हइ कि अमेरिका चल जइअइ स्विद्रिगाइलोव कहलकइ आउ
चूँकि शायद ई हमन्हीं के आखिरी मोलकात होवइ त हम हियाँ कुछ इंतजाम करे
खातिर अइलिए ह  अच्छऽ ई महिला से आझ अपने भेंट कइलथिन  हम जानऽ हिअइ कि
ऊ अपने से की बात कइलका ह हमरा ऊ सब फेर से बतावे के कोय जरूरत नयँ हइ 
(सोनिया कसमसइलइ आउ ओकर चेहरा लाल हो गेलइ ) अइसन लोग के काम करे के
अपनहीं ढंग होवऽ हइ  जाहाँ तक अपने के भाय-बहिन के संबंध हइ त ओकन्हीं
लगी इंतजाम करवा देवल गेले ह आउ पइसा जे ओकन्हीं के बाद में मिल्ले वला
हइ ऊ हम हरेक लगी रसीद के साथ भरोसा वला लोग के हाथ में दे देलिए ह 
लेकिन अपने ई सब रसीद अपने साथ रख लेथिन हो सकऽ हइ कभी जरूरत पड़ जाय  ई
लेथिन  अच्छऽ जी ई मामला तो समाप्त हो गेलइ  अइकी तीन गो पाँच प्रतिशत
के नोट (बौंड) हइ कुल मिलाके तीन हजार रूबल के  ई अपने पास रख लेथिन
बिलकुल अपने पास आउ ई बात के हमन्हीं दुन्नु के बीच रक्खल जाय ताकि दोसरा
कोय के कुच्छो मालूम नयँ होवे चाहे अपने के कुच्छो सुन्ने लगी मिल्लइ 
एकर अपने के जरूरत पड़तइ काहेकि सोफ़िया सिम्योनोव्ना पहिले नियन जिनगी
गुजारना अच्छा नयँ हइ आउ अपने के ओइसन जिनगी गुजारे के कोय जरूरतो नयँ हइ
अपने तो हमरा खातिर जी आउ अनाथ सब आउ स्वर्गीया (कतेरिना इवानोव्ना)
खातिर जी भी एतना सारा उपकार कर चुकलथिन हँ सोनिया जल्दी-जल्दी बोललइ
कि अगर अभी तक हम अपने के ठीक से धन्यवाद भी नयँ दे सकलिए ह त  अपने ई
बात के मन में नयँ लेथिन अरे बस बहुत हो गेलइ बहुत हो गेलइ आउ ई
पइसा अर्कादी इवानोविच हम अपने के बहुत कृतज्ञ हिअइ लेकिन अभी हमरा एकर
जरूरत नयँ हइ हम अपना खातिर हमेशे कमाय कर सकऽ हिअइ एकरा अपने अकृतज्ञता
के रूप में नयँ लेथिन - अगर अपने एतना उदार हथिन त जी ई सब पइसा ई
अपने लगी हइ अपने लगी सोफ़िया सिम्योनोव्ना आउ मेहरबानी करके एकरा बारे
आउ बिन कोय विशेष बात के काहेकि हमरा अभी समय नयँ हइ  आउ अपने के एकर
जरूरत पड़तइ  रोदियोन रोमानोविच लगी दू रस्ता हइ - या तो सिर पे गोली चाहे
व्लादिमिरका [२]  (सोनिया ओकरा तरफ वहशी नजर से देखलकइ आउ सिहर उठलइ )
फिकिर नयँ करथिन हमरा सब कुछ मालूम हइ ठीक उनके मुँह से सुनलिए ह आउ हम
बातूनी नयँ हिअइ  तखने उनका अपने ठीक सीख देलथिन हल कि ऊ खुद्दे जाके सब
कुछ बता देथिन  ई उनका लगी बहुत जादे फायदेमंद होतइ  अच्छऽ अगर उनका
व्लादिमिरका जाय पड़लइ - त ऊ तो हुआँ जइता आउ अपने उनकर पीछू  हइ न  हइ न
 आउ अगर अइसन बात हइ त एकर मतलब हइ कि पइसा के तो जरूरत पड़वे करतइ 
उनका लगी तो जरूरत पड़तइ समझऽ हथिन  अपने के देके मानूँ हम उनके देब करऽ
हिअइ  एकरा अलावे अपने अमालिया इवानोव्ना के करजा चुकावे के वादा कइलथिन
हल हम तो सुनलिए हल  ई की बात हइ सोफ़िया सिम्योनोव्ना कि एतना बिन
सोचले-समझले अइसन ठीका आउ जिमेवारी अपने ऊपर ले ले हथिन  वस्तुतः कतेरिना
इवानोव्ना ई जर्मन औरत के कर्जदार हला अपने नयँ ओहे से अपने के तो ई
जर्मन औरत पर थूक देवे के चाही  अइसे तो अपने के संसार में जीना हराम हो
जइतइ  अच्छऽ जी अगर कोय कभी अपने से पुच्छइ - कल चाहे परसुन - हमरा बारे
चाहे हमरा से संबंधित कुच्छो के बारे (आउ अपने के तो पुछवे करतइ) त अपने ई
बारे कि हम अभी अपने के पास अइलिअइ केकरो से नयँ उल्लेख करथिन आउ न पइसा
कभियो केकरो देखाथिन आउ न बताथिन कि हम अपने के ई देलिअइ  अच्छऽ अब हम
चलबइ  (ऊ कुरसी पर से उठ गेलइ ) रोदियोन रोमानोविच के हमरा तरफ से
नमस्ते  अरे हाँ - अभी खातिर पइसा मिस्टर रज़ुमिख़िन के पास रख सकऽ हथिन 
मिस्टर रज़ुमिख़िन के जानऽ हथिन  जरूर जानऽ होथिन  ई खराब अदमी तो नयँ हका
 बिहान उनका हीं ले जाथिन चाहे  जब समय आबइ  आउ तब तक एकरा जेतना
संभव हो सकइ छिपाके रखथिन सोनिया भी कुरसी से उछलके खड़ी हो गेलइ आउ भय
से ओकरा दने देखे लगलइ  ओकरा कुछ कहे के मन कर रहले हल कुछ तो पुच्छे के
लेकिन शुरू के कुछ क्षण ओकरा साहस नयँ पड़लइ आउ ओकरा समझहूँ में नयँ अइलइ
कि शुरू कइसे करइ लेकिन अपने कइसे  जी अपने कइसे अभिए अइसन बारिश
में जइथिन अरे अमेरिका जाय के तैयारी आउ बारिश से डरना हे-हे 
अलविदा प्यारी सोफ़िया सिम्योनोव्ना  जीथिन आउ दीर्घायु होथिन अपने से
दोसरा के भला होवइ  अरे  मिस्टर रज़ुमिख़िन के कह देथिन कि हम उनका
प्रणाम करऽ हिअइ  उनका अइसीं कह देथिन - अर्कादी इवानोविच स्विद्रिगाइलोव
उनका प्रणाम करऽ हइ  भूलथिन नयँ ऊ बाहर निकस गेलइ सोनिया के अचरज में
भय में आउ एक प्रकार से अस्पष्ट आउ उदास आशंका में छोड़केबाद में पता
चललइ कि एहे शाम के करीब एगारह बजे ऊ एगो आउ बहुत सनकी आउ अप्रत्याशित
भेंट करे खातिर गेले हल  बारिश अभियो तक बन नयँ होले हल  पूरा तरह से
भिंगल एगारह बजके बीस मिनट पर ऊ वसील्येव्स्की द्वीप पर माली #### के तेसरा लाइन में अपन मंगेतर के तंग फ्लैट में घुसलइ  ओकरा देरी
तक दरवाजा खटखटावे पड़लइ तब कहीं जाके सुनाय पड़ला पर दरवाजा खोलल गेलइ आउ
शुरू-शुरू में हुआँ बड़गो खलबली मच गेलइ लेकिन अर्कादी इवानोविच जब चाहऽ
हलइ त बहुत सम्मोहक व्यवहार वला अदमी बन जा हलइ ओहे से ओकर मंगेतर के
समझदार माय-बाप के पहिलौका (हलाँकि बहुत तेज) अनुमान कि अर्कादी इवानोविच
कदाचित् कहीं पर एतना पी लेलका ह कि उनका होशो नयँ रहले ह - तुरतम्मे गलत
साबित होलइ  मंगेतर के कोमलहृदय आउ समझदार माय ओकर अपाहिज बाप के पहियेदार
कुरसी में ढकेलके अर्कादी इवानोविच भिर लइलकइ आउ जइसन कि ओकर आदत हलइ
तुरतम्मे कोय तो दूर-दूर के (अर्थात् घुमा-फिराके) सवाल करे लगलइ  (ई औरत
कभियो सीधा सवाल नयँ करऽ हलइ बल्कि हमेशे पहिले मुसकान आउ अपन हाथ के रगड़
से शुरू करऽ हलइ फेर बाद में अगर ओकरा कुछ पक्का तरह से ठीक-ठीक मालूम
करे के जरूरत रहऽ हलइ मसलन - कब अर्कादी इवानोविच के शादी निश्चित करे लगी
सुविधाजनक होतइ त पेरिस आउ हुआँ के राज-दरबार के जिनगी के बारे सबसे
दिलचस्प आउ उत्सुक सवाल से चालू करऽ हलइ आउ तब कहीं बाद में जाके
धीरे-धीरे वसील्येव्स्की द्वीप के तीसरा लाइन तक पहुँचऽ हलइ) दोसर समय में
ई सब कुछ वास्तव में सम्मान के भावना जागृत करते हल लेकिन ई बखत अर्कादी
इवानोविच कइसूँ विशेष रूप से अधीर देखाय देलकइ आउ साफ तौर से अपन मंगेतर से
भेंट करे लगी आग्रह कइलकइ हलाँकि वास्तव में पहिलहीं ओकरा बता देवल गेले
हल कि मंगेतर तो सुत चुकले ह  जाहिर हइ मंगेतर आ गेलइ  अर्कादी
इवानोविच ओकरा सीधे सूचित कइलकइ कि अभी तो एगो बहुत महत्त्वपूर्ण
परिस्थिति के कारण पितिरबुर्ग से बाहर जाय के हइ आउ ओहे से चानी के पनरह
हजार रूबल विभिन्न तरह के नोट के रूप में ओकरा लगी लइलके ह जे ऊ ओकरा
उपहार के रूप में स्वीकार करे के निवेदन कइलकइ काहेकि बहुत पहिलहीं से
शादी के पहिले ऊ ओकरा ई छोट्टे गो उपहार देवे लगी सोच रहले हल  ई उपहार
आउ तुरंत प्रस्थान आउ एकरा लगी बारिश में अधरात के आवे में अनिवार्य
आवश्यकता के बीच ई सब व्याख्या से कोय विशेष तर्कसंगत संबंध बिलकुल नयँ
देखाय देलकइ लेकिन तइयो सारा मामला बहुत अच्छा से निपट गेलइ  आवश्यक 'ओह'
आउ 'आह' प्रश्न आउ आश्चर्य भी कइसूँ अचानक असाधारण रूप से सीमित आउ
नियंत्रित हो गेलइ लेकिन दोसरा तरफ कृतज्ञता अत्यंत प्रचंड रूप में व्यक्त
कइल गेलइ आउ जेकर पुष्टि भी अति व्यवहारकुशल माय के आँसू से कइल गेलइ 
अर्कादी इवानोविच उठ खड़ी होलइ हँस पड़लइ मंगेतर के चूम लेलकइ ओकर गाल
थपथपइलकइ पुष्टि कइलकइ कि ऊ जल्दीए वापिस अइतइ आउ ओकर आँख में हलाँकि
बुतरू के उत्सुकता लेकिन एकरा अलावे एक प्रकार के बहुत गंभीर मूक प्रश्न
देखके थोड़े देरी सोचलकइ ओकरा दोसरा तुरी चुमलकइ आउ हार्दिक रूप से ओकरा
झुंझलाहट होलइ कि ओकर देल उपहार अत्यंत व्यवहारकुशल माय सुरक्षा खातिर
तुरतम्मे ताला-कुंजी के साथ बन कर देतइ  सबके असाधारण रूप से उत्तेजित
अवस्था में छोड़के ऊ बाहर निकस गेलइ  लेकिन कोमलहृदय माय तुरतम्मे आधा
फुसफुसाहट आउ सड़ासड़ बोलते कुछ सबसे महत्त्वपूर्ण उलझन के सुलझा देलकइ
अर्थात् अर्कादी ईवानोविच बड़गो अदमी हथिन कारोबार आउ पहुँच वला अदमी
बहुत धनी - भगमाने जानऽ हइ कि उनकर दिमाग में की हइ ठान लेलका आउ चल
गेला ठान लेलका आउ पइसा दे देलका मतलब एकरा में अचरज के कोय बात नयँ हइ
 बेशक ई बात अजीब जरूर हलइ कि ऊ पूरा भिंगल हला लेकिन अंगरेज लोग तो
मसलन आउ जादे सनकी होते जा हइ आउ सब अइसन उँचगर हैसियत के लोग ई नयँ
देखते जा हका कि सामान्य जनता ओकन्हीं के बारे की कहते जइतइ आउ औपचारिकता
से काम नयँ लेते जा हका  शायद ऊ जान-बूझके ई तरह से चल्लऽ हका ई देखावे
लगी कि ऊ केकरो से डरऽ नयँ हका  आउ मुख्य बात ई हइ कि एकरा बारे केकरो
से एक्को शब्द नयँ बोले के चाही काहेकि भगमान जानऽ हइ कि एकरा से आउ की
नतीजा निकसइ आउ पइसा जल्दी से जल्दी ताला-कुंजी से बन कर देवे के चाही आउ
वास्तव में ई सब कुछ के मामले में सबसे निम्मन ई होलइ कि फ़िदोस्या भनसाघर
में बइठल रहलइ आउ मुख्य बात ई हइ कि ई मक्कार औरत रेसलिख़ #### के
बिलकुल नयँ बिलकुल नयँ बिलकुल नयँ बतावे के चाही इत्यादि इत्यादि 
ओकन्हीं करीब दू बजे तक बइठल रहलइ आउ फुसफुसइते रहलइ  मंगेतर लेकिन बहुत
जल्दीए सुत्ते लगी चल गेलइ अचंभित आउ कुछ उदास होल आउ ई दौरान
स्विद्रिगाइलोव ठीक बारह बजे अधरात के पितिरबुर्ग के तरफ के दिशा में ॒कोव
पुल [२] पार कर रहले हल  बारिश बन हो चुकले हल लेकिन हावा चल रहले हल  ऊ
कँप्पे लगलइ आउ मिनट भर एक प्रकार के विशेष उत्सुकता से आउ प्रश्नात्मक
दृष्टि से छोटकी नेवा नदी के कार पानी के देखते रहलइ  लेकिन जल्दीए ओकरा
पानी के ऊपर खड़ी रहे से बहुत ठंढा लगे लगलइ ऊ मुड़ गेलइ आउ ॒ओय राजपथ [३]
दने चल पड़लइ  ऊ अनंत ॒ओय राजपथ पर बहुत देर तक लगभग आध घंटा तक अपन डेग
बढ़इते गेले हल एक से जादे तुरी अन्हेरा में लकड़ी के सड़क पर ढनमनइवो कइलइ
लेकिन बिन रुकले राजपथ के दहिना तरफ कुछ तो उत्सुकता से खोजते रहलइ  हिएँ
कहीं परी राजपथ के अंत में हाल में गाड़ी से गुजरते बखत एगो लकड़ी के
बन्नल लेकिन बड़गर होटल पर ओकर नजर गेले हल आउ ओकर नाम जाहाँ तक ओकरा आद
पड़लइ कुछ अद्रियानोपल जइसन हलइ  ओकर खियाल गलत नयँ हलइ - ई होटल अइसन
दूरस्थ सुनसान जगह में अन्हरवो में एतना निम्मन से देखाय देब करऽ हलइ कि
एकरा खोज पाना असंभव नयँ हलइ  ई एगो लमगर लकड़ी के बन्नल कार-कार होल
बिल्डिंग हलइ जेकरा में एतना देर रात होलो पर अभियो बत्ती जल रहले हल
आउ कुछ चहल-पहल देखाय देब करऽ हलइ  ऊ अंदर घुसलइ आउ गलियारा #### एगो फट्टल-चिट्टल बस्तर में भेंटल अदमी से एगो कमरा लगी पुछलकइ  ऊ
गुदड़िया स्विद्रिगाइलोव पर एक नजर डालके अपन देह झटकइलकइ आउ तुरतम्मे ओकरा
दूर वला कमरा में ले गेलइ जे दमघोंटू आउ सकेत (तंग) हलइ गलियारा के
बिलकुल अंत में कोना में ज़ीना के निच्चे  लेकिन आउ दोसर नयँ हलइ सब
कमरा भरल हलइ  गुदड़िया ओकरा दने प्रश्नात्मक दृष्टि से देखलकइ चाह हकइ
 स्विद्रिगाइलोव पुछलकइ ई संभव हइ श्रीमान आउ कउची-कउची हइ जी
बछड़ा के मांस वोदका नश्ता हइ श्रीमान बछड़ा के मांस आउ चाह लाव आउ
कुच्छो नयँ जरूरत हइ  गुदड़िया कुछ अचंभित होके पुछलकइ कुछ नयँ कुछ नयँ
गुदड़िया चल गेलइ बिलकुल निराश होके निम्मन जगह होवे के चाही
स्विद्रिगाइलोव सोचलकइ हम ई कइसे नयँ जानऽ हलूँ  हमहूँ शायद कोय
काफ़े-शाँताँ #### (फ्रेंच) - संगीत-नृत्य के सुविधा सहित कैफ़े या
रेस्तोराँ #### से वापिस लौट रहल अइसन अदमी नियन लगऽ हिअइ जेकरा
साथ रस्ता में कुछ घटना हो चुकल होवइ  लेकिन ई उत्सुकता के बात हइ केऽ
हियाँ परी ठहरके रात गुजारऽ होतइ ऊ मोमबत्ती जलइलकइ आउ कमरा के निरीक्षण
कइलकइ  ई कमरा पिंजड़ा नियन एतना छोटगर हलइ कि छत स्विद्रिगाइलोव के ऊँचाई
के लगभग हलइ (अर्थात् ऊ मोसकिल से खड़ी हो सकऽ हलइ) एगो खिड़की बिछौना बहुत
गंदा-संदा एगो साधारण पेंट कइल टेबुल आउ कुरसी लगभग समुच्चे जगह छेंक
लेलके हल  देवाल सब देखे में अइसन लगऽ हलइ कि जइसे लकड़ी के तख्ता सब के
कील से ठोंक-ठाक के एक दोसरा के जोड़-जाड़ के बनावल हलइ जेकरा पर के चिपकावल
कागज एतना पुराना धूरी से पट्टल आउ फट्टल-चिट्टल हलइ कि ओकर रंग (पीयर)
कइसूँ पछानल जा सकऽ हलइ लेकिन ओकरा पर बन्नल बेल-बूटा अब कइसूँ पछानल नयँ
जा सकऽ हलइ  देवाल के एक हिस्सा आउ छत छोटगर करके ढालू बनावल हलइ जइसन कि
साधारणतः अटारी में होवऽ हइ लेकिन ई ढालू हिस्सा के उपरे से एगो #### जा हलइ  स्विद्रिगाइलोव मोमबत्ती रख देलकइ बिछौना पर बइठ
गेलइ आउ सोचे लगलइ  लेकिन बगल वला पिंजड़ा नियन कमरा में विचित्र आउ अनवरत
कानाफूसी जे कभी-कभी लगभग चिल्लाहट तक पहुँच जा हलइ आखिरकार ओकर ध्यान
आकृष्ट कइलकइ  ई कानाफूसी ओकर प्रवेश कइला के समय से ही नयँ रुकले हल  ऊ
ध्यान से सुन्ने लगलइ - कोय तो डाँट रहले हल आउ लगभग रुआँसी अवाज में दोसरा
के धिक्कार रहले हल लेकिन खाली एक्के अवाज सुनाय देब करऽ हलइ 
स्विद्रिगाइलोव उठ खड़ी होलइ मोमबत्ती के हाथ से आड़ कर लेलकइ आउ देवाल पर
तुरतम्मे एगो दरार से रोशनी देखाय देलकइ ऊ पास में गेलइ आउ देखे लगलइ  ऊ
कमरा में जे ओकर वला से जरी बड़गर हलइ दू गो अदमी हलइ  ओकन्हीं दुन्नु
में से एगो बिन कोट के सिर में बहुत जादे घुंघराला केश लाल सुज्जल चेहरा
वला अदमी वक्ता के मुद्रा में खड़ी हलइ आउ अपन दुन्नु टाँग एक दोसरा से दूर
फैलइले हलइ ताकि संतुलन बन्नल रहइ आउ अपन छाती में हाथ से पीट-पीटके
दयनीय रूप से दोसरा के धिक्कार रहले हल कि ऊ कंगाल हइ आउ ओकर कोय ओहदा नयँ
हइ कि ऊ ओकरा कीचड़ से घसीटके उपरे लइलके हल आउ जखने चाहतइ तखने ओकरा दूर
हाँक दे सकऽ हइ कि ई सब कुछ खाली एक्के गो सबसे उप्पर वला अँगुरी (अर्थात्
भगमान) देखऽ हइ  धिक्कार खाय वला दोस्त एगो कुरसी पर बइठल हलइ आउ देखे में
एगो अइसन व्यक्ति जइसन लग रहले हल जे छिंक्के लगी तो चाहऽ हइ लेकिन ओकरा
अइसन करे में नयँ बन्नऽ हइ  बीच-बीच में ऊ मंदबुद्धि आउ धुंधला नजर से
वक्ता दने देख ले हलइ लेकिन स्पष्टतया ओकरा कुछ समझ में नयँ आवऽ हलइ कि
बात कउन विषय पर हो रहले ह आउ मोसकिल से कुच्छो सुनवो कइलके हल  टेबुल पर
के मोमबत्ती अब लगभग जल चुकले हल आउ एकरा पर हलइ - वोदका के लगभग खाली
सुराही शराब के गिलास पावरोटी गिलास खीरा आउ बहुत पहिलहीं पीयल जा चुकल
चाय के प्याली-प्लेट  ई तस्वीर के ध्यानपूर्वक देखके स्विद्रिगाइलोव
विरक्त होके दरार बिजुन से दूर हट गेलइ आउ फेर से बिछौना पर बइठ गेलइ
गुदड़िया के जे चाय आउ बछड़ा के मांस लेके अइलइ एक तुरी आउ पुच्छे से नयँ
रहल गेलइ - की आउ कुछ के जरूरत नयँ हइ  आउ फेर से नकारात्मक उत्तर
सुनके आखिरकार चल गेलइ  स्विद्रिगाइलोव चाय पर टूट पड़लइ ताकि ऊ खुद के
गरम कर सकइ आउ एक गिलास पूरा पी गेलइ लेकिन भूख बिलकुल गायब हो गेला के
चलते ऊ एक्को कोर खा नयँ सकलइ  शायद ओकरा बोखार चढ़े लगलइ  ऊ अपन देह पर
से कोट जैकेट उतार लेलकइ कंबल लपेट लेलकइ आउ बिछौना पर पड़ गेलइ  ऊ
झुंझला रहले हल - अइसन पल में स्वस्थ रहना बेहतर होते हल ऊ सोचलकइ आउ
हलके सन मुसका उठलइ  कमरा में घुटन हलइ मोमबत्ती के रोशनी धुंधला #### बहरसी हावा के शोर हलइ कहीं तो कोना में चूहा खुरच रहले हल आउ पूरे
कमरा में मानूँ चूहा आउ चमड़ा के गन्ह फैलल हलइ  ऊ पड़ल हलइ आउ मानूँ सपना
रहले हल - एक के बाद दोसर विचार ओकर दिमाग में आ रहले हल  अइसन लगलइ कि
ओकरा बहुत मन कर रहले हल कि कम से कम कुछ विशेष कल्पना में ओकर ध्यान
केंद्रित रहइ  ई खिड़की के निच्चे शायद कोय बाग होतइ ऊ सोचलकइ पेड़ के
सरसराहट के शोर सुनाय देब करऽ हइ केतना हमरा नफरत होवऽ हइ पेड़ के शोर रात
में आन्ही में आउ अन्हार में - एगो खराब अनुभव  आउ ओकरा आद पड़लइ कि
कइसे कुछ समय पहिले जब ऊ पित्रोव्स्की पार्क बिजुन से गुजर रहले हल त ऊ
घृणापूर्वक एकरा बारे सोचलके हल  हियाँ परी संयोगवश ओकरा ॒कोव पुल [२] के
आउ छोटकी नेवा के भी आद अइलइ आउ ओकरा फेर से मानूँ ओकरा ठंढक महसूस होलइ
जइसन कि कुछ समय पहिले जब ऊ पानी के उपरे खड़ी हलइ  अपन जिनगी में हमरा
कभी पानी नयँ पसीन आल प्राकृतिक दृश्य #### में भी ऊ फेर से
सोचलकइ आउ अचानक फेर से एगो विचित्र विचार पर ओकर चेहरा पर हलका मुसकान उभर
अइलइ - अइसन लगऽ हइ कि अब ई सब सौन्दर्य आउ सुख-सुविधा के संबंध में सब
कुछ बराबर होवे के चाही लेकिन ठीक अभिए तो हम जरी तुनुकमिजाज हो गेलूँ हँ
ठीक ऊ जानवर नियन जे अपना लगी पक्का एगो जगह चुन्नऽ हइ  अइसने हालत में
 हमरा पहिले ठीक पित्रोव्स्की बिजुन से ही मुड़ जाय के चाही हल  शायद
अन्हेरा आउ ठंढक लगते हल हे  हे  हमरा तो लगभग मनोहर संवेदना के जरूरत
होते हल   अरे हाँ हम मोमबत्ती काहे नयँ बुता दे हिअइ  (ऊ ओकरा
फूँकके बुता देलकइ ) पड़ोसी लोग शायद सुत गेते गेलइ ऊ दरार से कोय रोशनी
नयँ देखला पर ऊ सोचलकइ  अब तो मार्फ़ा पित्रोव्ना अपने के हमरा साथ भेंट
करे लगी आवे के चाही अन्हेरा हइ आउ जगहवो उचित हइ आउ बखत भी ठीक हइ 
लेकिन वस्तुतः अपने तो ठीक अभिए नयँ अइथिन ओकरा अचानक कोय कारणवश आद
पड़लइ कि कइसे पहिले दुनेच्का पर अपन मनसूबा के पूरा करे के प्रयास से एक
घंटा पहिले ऊ रस्कोलनिकोव के ओकरा रज़ुमिख़िन के संरक्षण में सौंप देवे के
अनुशंसा #### कइलके हल  वास्तव में हम शायद जादे अपन जोश में
तखने ई बोल गेलिअइ जइसन कि रस्कोलनिकोव अंदाज लगा लेलके हल  लेकिन कइसन
दुष्ट हइ ई रस्कोलनिकोव  अपने ऊपर बहुत कुछ घसीटके लेलके ह  समय के साथ ऊ
बड़गो दुष्ट बन सकऽ हइ जब ओकरा से बकवास निकसतइ लेकिन अभी तो ओकरा बहुत
जीए के मन करऽ हइ  ई बिंदु के संबंध में ई लोग - दुष्ट होवऽ हइ  खैर ऊ
भाड़ में जाय जइसन ओकर मर्जी हमरा एकरा से की  ओकरा अभियो नीन नयँ आ
रहले हल  धीरे-धीरे दुनेच्का के हाल के प्रतिमा ओकरा सामने प्रत्यक्ष होवे
लगलइ आउ अचानक ओकर पूरे शरीर में सिहरन के लहर दौड़ गेलइ  नयँ अब हमरा ई
सब के खियाल छोड़ देवे के चाही खुद के सँभारते ऊ सोचलकइ कुछ आउ चीज के
बारे सोचे के चाही  विचित्र आउ हास्यास्पद - हमरा कभियो केकरो लगी कोय
जादे घृणा नयँ हलइ कभियो केकरो से बदला लेवे के भी हम नयँ इच्छा कइलिअइ
आउ वस्तुतः ई बुरा संकेत हइ बुरा संकेत  हम विवादो करे लगी नयँ पसीन
कइलिअइ आउ न कभी गोस्सा से भड़क उठलिअइ - एहो बुरा संकेत हइ  आउ हम ओकरा
लगी आझ केतना वादा कइलिअइ - उफ  हे भगमान  आउ वस्तुतः शायद हमरा कइसूँ
ऊ पीसिए देते हल ऊ फेर से चुप हो गेलइ आउ दाँत भींच लेलकइ - फेर से
दुनेच्का के प्रतिमा ओकरा सामने हू-ब-हू उभर अइलइ जइसन कि ऊ हलइ जब पहिला
तुरी गोली चलइला पर भयंकर रूप से डर गेले हल रिवॉल्वर निच्चे कर लेलके
हल आउ मरल नियन ओकरा तरफ देखे लगले हल अइसे कि ऊ ओकरा दू तुरी पकड़े में
सफल हो जइते हल आउ ऊ अपन रक्षा में अपन हाथो नयँ उठा पइते हल अगर ऊ खुद
ओकरा आद नयँ देलइते हल  ओकरा आद पड़लइ कि कइसे ओकरा ऊ क्षण दुन्या पर तरस
आ गेले हल मानूँ ओकर दिल ओकरा दबा रहले हल  ओह  लानत हइ  फेर से
अइसन विचार ई सब के दिमाग से दूर फेंक देवे के चाही निकास देवे के चाही 
ओकरा अब नीन आ रहले हल बोखार के कँपकँपी कम हो रहले हल अचानक जइसे
कंबल के अन्दर ओकर बाँह आउ गोड़ पर से होके कुछ तो दौड़ रहले हल  ऊ चौंक
गेलइ - उफ लानत हइ कहीं ई चूहा तो नयँ हइ ऊ सोचलकइ हम तो मांस टेबुल
पर छोड़ देलिए हल   ओकरा उघार होवे बिछौना पर से उट्ठे आउ ठंढक से
ठिठुरे के बिलकुल मन नयँ हलइ लेकिन अचानक फेर से कुछ तो ओकर गोड़ पर से
होके दौड़लइ ऊ कंबल के अपन देह पर से उतार देलकइ आउ मोमबत्ती जलइलकइ 
बोखार के ठिठुरन से कँपते ऊ झुकके बिछौना के जाँचे लगलइ - कुछ नयँ हलइ ऊ
कंबल के झड़लकइ आउ अचानक एगो चूहा उछलके बेडशीट (पलंग के चादर) पर गिरलइ 
ऊ ओकरा पकड़े खातिर टूट पड़लइ लेकिन चूहा बिछौना पर से भागलइ नयँ बल्कि
चकमा देके एन्ने से ओन्ने टेढ़ा-मेढ़ा चारो तरफ दौड़ते रहलइ ओकर अँगुरियन के
बीच से फिसल-फिसलके भाग जाय ओकर हथवा पर से होके भाग जाय आउ अचानक तकिया
के अंदर घुस गेलइ ऊ तकिया के फेंक देलकइ लेकिन एक्के क्षण में ऊ महसूस
कइलकइ कि कुछ तो उछलके ओकर छाती पर चढ़ गेलइ आउ ओकर देह पर चल रहले ह आउ
अब कमीज के अंदर पीठ पर पहुँच गेलइ  ऊ विकल होके कँप्पे लगलइ आउ ओकर आँख
खुल गेलइ  कमरा में अन्हेरा हलइ ऊ पहिलहीं जइसे कंबल लपेटले बिछौना पर
पड़ल हलइ खिड़की के निच्चे साँय-साँय हावा चल रहले हल  केतना #### हइ  ऊ झुंझलाके सोचलकइ ऊ उठ गेलइ आउ बिछौना के किनारे पर
खिड़की दने पीठ करके बइठ गेलइ  बेहतर एहे हइ कि बिलकुल सुत्तल नयँ जाय ऊ
फैसला कइलकइ  लेकिन खिड़की से ठंढा आउ नम हावा आ रहले हल जगह से बिन उठले
ऊ कंबल अपने ऊपर घिंचलकइ आउ ओकरा से खुद के लपेट लेलकइ  मोमबत्ती ऊ नयँ
जललइलकइ  ऊ कोय चीज के बारे नयँ सोच रहले हल आउ सोचहूँ लगी नयँ चाहऽ हलइ
लेकिन दिवास्वप्न एक के बाद दोसरा उठते रहलइ विचार के बिखरल टुकड़ा बिन
कोय आदि आउ अंत के आउ बिन कोय आपसी संबंध के  मानूँ ऊ आधा नीन में हलइ 
चाहे ठंढक होवइ चाहे अन्हेरा चाहे नमी चाहे खिड़की के निच्चे साँय-साँय
चल रहल आउ पेड़वन के झंझोड़ रहल हावा ओकरा में कोय तरह के निरंतर कल्पनातीत
झुकाव आउ लालसा पैदा कर रहले हल - लेकिन ओकरा सगरो खाली फूल देखाय देवे
लगलइ  ओकर कल्पना में मनोरम प्राकृतिक दृश्य #### अइलइ उज्ज्वल
गरम लगभग झरक वला दिन त्योहार के दिवस - ट्रिनिटी दिवस [४]  एगो शानदार
राजसी ग्रामीण अंगरेजी शैली के बँगला क्यारी में पूरा सुगंधित फूल पूरे
घर के चारो दने समूह में लगावल ड्योढ़ी लत्तर से लपटल गुलाब के क्यारी से
भरल रोशनीदार आउ ठंढा ज़ीना शानदार दरी बिच्छल चीनी जार में विरल फूल से
सजावल  ऊ विशेष करके नोटिस कइलकइ कि खिड़की के तल पर पानी से भरल जार में
उज्जर आउ कोमल नरगिस के गुलदस्ता हइ जे अपन तेज सुगंध सहित गहरा हरियर रंग
के मोटगर-मोटगर आउ लमगर डंठल से झुक्कल हइ  ऊ सब से दूर जाय के ओकर मन नयँ
कर रहले हल लेकिन ऊ ज़ीना से चढ़के उपरे गेलइ आउ एगो बड़गर आउ उँचगर छत वला
कमरा में घुसलइ आउ फेर से हियों सगरो खिड़की भिर बाल्कोनी में खुल्ले वला
दरवजवन भिर आउ बाल्कोनी में भी सगरो फूले-फूल हलइ  फर्श ताजा कट्टल
सुगंधित घास से आच्छादित हलइ खिड़कियन सब खुल्लल हलइ ताजा हलका शीतल हावा
कमरा में आ रहले हल खिड़की के निच्चे चिरईं चहचहाब करऽ हलइ आउ कमरा के
बीचो-बीच उज्जर साटन कपड़ा के चादर से ढँक्कल टेबुल पर एगो ताबूत (शवपेटी)
रक्खल हलइ  ई ताबूत उज्जर ग्रो-द-नाप्ल #### #### #### रेशमी कपड़ा से
ढँक्कल हलइ आउ जेकर किनारे-किनारे चारो तरफ उज्जर मोटगर झालर टांकल हलइ 
सब्भे बगली से फूल के माला से ओकरा (ताबूत के) लपेटल हलइ  पूरा फूल से
लद्दल ओकरा में एगो लड़की पड़ल हलइ उज्जर मलमल के पोशाक में हाथ एक दोसरा
पर मोड़के सीना पर दाबल हलइ आउ अइसन लगऽ हलइ मानूँ संगमरमर से तराशल होवे
 लेकिन ओकर खुल्लल हलका सुनहरा रंग के केश गीला हलइ ओकर सिर पर गुलाब के
एगो माला लपेटल हलइ  ओकर चेहरा के कठोर आउ अकड़ चुकल पार्श्व #### भी संगमरमर से तराशल प्रतीत होवऽ हलइ लेकिन ओकर पीयर होंठ पर के
मुसकान में एक प्रकार के बिन बाल-सुलभ असीम शोक आउ बड़गर शिकायत भरल हलइ 
स्विद्रिगाइलोव ई लड़की के जानऽ हलइ कोय प्रतिमा #### कोय जलावल
मोमबत्ती ई ताबूत भिर नयँ हलइ आउ कोय प्रार्थना सुनाय नयँ देब कर हलइ ई
लड़की आत्महत्या कर लेलके हल - पानी में डूबके  [५] ऊ अभी खाली चौदहे साल
के हलइ लेकिन ओकर दिल टूट चुकले हल आउ ऊ खुद के नष्ट कर लेलके हल अइसन
दुर्व्यवहार से अपमानित होके जेकरा से ई नवयुवती के भोला मन आतंकित आउ
विस्मित हो गेले हल ओकर फरिश्ता नियन निष्कलंक आत्मा अनुचित #### से डूब गेले हल आउ निराशा में ओकर अंतिम चीत्कार निकस गेले हल
अनसुन्नल आउ निर्लज्जता से बलात्कार के शिकार होल - करिया रात में
अन्हरिया में ठंढक में जब बहरसी बरफ पिघल रहले हल जब हावा साँय-साँय चल
रहले हल स्विद्रिगाइलोव के आँख खुल गेलइ बिछौना पर से उठलइ आउ खिड़की
दने कदम बढ़इलकइ  ऊ टटोलके सिटकिनी ढुँढ़लकइ आउ खिड़की खोल लेलकइ  हावा के
झोंका प्रचंड रूप से ओकर तंग कमरा में घुसलइ आउ ओकर चेहरा पर आउ खाली एगो
कमीज से ढँक्कल छाती पर पाला नियन चिपक गेलइ  खिड़की के निच्चे शायद
वास्तव में कोय तरह के बाग हलइ आउ लगऽ हइ एहो मनोरंजन बाग हलइ शायद दिन
में हियों गायक मंडली गावऽ होतइ आउ छोटकुन्ना टेबुल सब पर चाय परसल जा होतइ
 अभी तो खिड़की में से होके पेड़ आउ झाड़ी से बारिश के बून उड़के आब करऽ हलइ
अन्हेरा हलइ जइसन कि तहखाना में एतना कि कोय चीज के मोसकिल से खाली
कार-कार रूपरेखा पछानल जा सकऽ हलइ  स्विद्रिगाइलोव झुकके आउ अपन केहुनी के
खिड़की के तल पर अटकाके कोय पाँच मिनट तक अन्हेरा में एकटक देखते रहलइ 
अन्हेरा आउ रात के बीच तोप चल्ले के अवाज सुनाय पड़लइ आउ एकर बाद एगो आउ 
आह खतरा के संकेत  पानी चढ़ रहले ह  [६] ऊ सोचलकइ सबेरे तक अहिल-दहिल
कर देतइ हुआँ जाहाँ जगह निचगर हइ रोड पर तहखाना आउ तलघर में पानी भर
जइतइ तहखाना के चूहा सब मरके दहला जइतइ आउ बारिश आउ हावा में गरिअइते आउ
भिंगल-भांगल लोग अपन सर-समान उपरौका मंजिला पर हटावे लगतइ  आउ अभी टैम
केतना होले ह  आउ जइसीं ऊ ई सोचलकइ ओइसीं कहीं तो पास में टिक्-टिक्
करते आउ मानूँ यथासंभव जल्दीबाजी करते देवाल घड़ी तीन के घंटा बजइलकइ 
आहा एक घंटा के बाद अब तो उजाला होवे लगतइ  त इंतजार कउन बात के  अभिए
निकस जाम सीधे पित्रोव्स्की (पार्क) चल जाम - हुआँ परी कहीं एगो बड़गर झाड़ी
चुन लेम जे बारिश के पानी से पूरा सराबोर होल रहइ ताकि कन्हा से छूवो नयँ
करिअइ कि लाखों बून पूरे सिर पर बरस पड़इ   ऊ खिड़की भिर से हट गेलइ
एकरा बन कर लेलकइ मोमबत्ती जलइलकइ वास्कट आउ ओवरकोट पेन्हलकइ हैट लगइलकइ
आउ मोमबत्ती लेके गलियारा में निकसलइ ताकि ऊ कहीं परी कूड़ा-कचरा आउ जल्लल
मोमबत्ती के टुकड़वन के बीच कोय तंग कमरा में सुत्तल गुदड़िया के खोज लेय
ओकरा कमरा के किराया चुका देय आउ होटल से निकस जाय  सबसे अच्छा क्षण हके
एकरा से अच्छा आउ कोय चुन्नल नयँ जा सकऽ हइ  ऊ देर तक पूरे लमगर आउ सकेत
गलियारा पर चलते रहलइ लेकिन कोय नयँ मिललइ आउ ऊ जोर से चिल्लाहीं जा रहले
हल कि अचानक एगो अन्हार कोना में पुरनका अनवारी आउ दरवाजा के बीच कोय
विचित्र चीज पर ओकर नजर गेलइ जे कुछ तो जीवित प्राणी नियन लगलइ  ऊ
मोमबत्ती के साथ निच्चे झुकलइ आउ ओकरा एगो बुतरू देखाय देलकइ - लगभग पाँच
साल के लड़की जादे के नयँ जे कँप आउ सिसक रहले हल आउ एगो अइसन छोटगर
पोशाक में हलइ जे फर्श साफ करे के पोंछनी नियन गीला हलइ  ऊ
स्विद्रिगाइलोव से डरल नयँ प्रतीत होलइ बल्कि ओकरा तरफ थोड़े अचरज से अपन
बड़गर कार अँखिया से देख रहले हल आउ बीच-बीच में सिसक रहले हल जइसे कि
ओइसन बुतरुअन करऽ हइ जे देर तक कनते रहले हल लेकिन जे अब कन्ने लगी बन कर
देलके ह आउ तसल्ली महसूस करऽ हइ लेकिन तइयो नयँ-नयँ आउ अचानक फेर से
सिसक पड़ऽ हइ  लड़किया के चेहरा पीयर आउ मुरझाल हलइ ऊ ठंढक से अकड़ गेले हल
लेकिन ऊ हियाँ पहुँचलइ कइसे  लगऽ हइ ऊ हियाँ नुक्कल हलइ आउ रातो भर
सुतलइ नयँ  ऊ ओकरा से पूछताछ करे लगलइ  लड़किया में अचानक जइसे जान आ
गेलइ आउ तेजी-तेजी से अपन बुतरू के भाषा में बड़बड़इलइ  हियाँ बात कुछ ओकर
मइया के बारे हलइ आउ कि मइया मालत कोय प्याली के बारे जेकरा ऊ तोल
देलके हल  लड़किया धाराप्रवाह बोलते जा रहले हल ई सब बात से कइसूँ अंदाज
लगावल जा सकऽ हलइ कि ई नापसंद (उपेक्षित) बुतरू हलइ जेकर मइया हमेशे नशा
में चूर शायद एहे होटल में खाना बनावे के काम करऽ हलइ आउ ओकरा हमेशे
पीटते आउ डेरइते रहऽ हलइ कि लड़किया मइया के प्याली तोड़ देलके हल आउ से-से
ऊ एतना डर गेले हल कि सँझिए से भागल हलइ शायद देर तक आँगन में कहीं परी
दुबकल रहलइ बारिश में आखिरकार रेंगके हियाँ तक आ गेले हल आउ अनवारी के
पीछू नुक्कल रहलइ आउ रातो भर हियाँ कोना में बइठल रहलइ कनते नमी अन्हेरा
आउ भय के कारण कँपते कि ई सब के कारण ओकरा बहुत मार मारल जइतइ  ऊ ओकरा
अपन बाँह में उठा लेलकइ अपन कमरा में गेलइ बिछौना पर बइठइलकइ आउ ओकर
कपड़ा उतारे लगलइ  फटलका जुत्ती जे ओकर नंगे पाँव (अर्थात् पेतावा रहित
पाँव) में एतना भिंगल हलइ कि जइसे सारी रात पानी के गड्ढा में पड़ल हलइ 
भिंगल कपड़ा उतारके ओकरा बिछौना पर पाड़ देलकइ आउ कंबल से ओकरा ढँकके सिर
सहित पूरा देह के लपेट देलकइ  ओकरा तुरतम्मे नीन आ गेलइ  ई सब कुछ खतम कर
लेला के बाद ऊ फेर से अपन उदास विचार में डूब गेलइ  हम ई कइसन पचड़ा में
खुद के फँसा लेलूँ  ऊ अचानक भारी आउ द्वेषपूर्ण अनुभूति के साथ निर्णय
कइलकइ  कइसन बकवास हइ  झुंझलाहट में ऊ मोमबत्ती लेलकइ ताकि जाके कइसूँ
ऊ गुदड़िया के ढूँढ़ निकासइ आउ जल्दी से जल्दी हियाँ से चल जाय  अरे ई
लड़किया के की होतइ  दरवाजा खोलते बखत ऊ अभिशाप के साथ सोचलकइ लेकिन एक
तुरी लड़किया के देखे लगी वापिस अइलइ कि ऊ सुत्तल हइ कि नयँ चाहे ऊ कइसे
सुत्तल हइ  ऊ सवधानी से कंबल उठइलकइ  लड़की गहरा नीन में आउ चैन से सो
रहले हल  ओकर देह कंबल के अंदर गरमा गेले हल आउ ओकर पीयर गाल पर लाली आ
चुकले हल  लेकिन विचित्र बात हलइ - ई रंग आम तौर पर बुतरू के लाली के
अपेक्षा मानूँ कुछ जादहीं चमकदार आउ गहरा लग रहले हल  ई बोखार के
तमतमाहट हइ स्विद्रिगाइलोव सोचलकइ ई लाली बिलकुल शराब के चलते नियन हलइ
जइसे ओकरा पूरे एक गिलास पीए लगी देल गेले हल  ओकर गहरा लाल #### जइसे जल रहले ह तप रहले ह लेकिन ई कीऽ  ओकरा अचानक लगलइ कि ऊ लमगर
कार पिपनी मानूँ मिचका रहले ह आउ मटकी मार रहले ह मानूँ ऊ खुल रहले ह आउ
जइसे ओकर छोटगर-छोटगर चंचल तेज आँख अइसन अंदाज से आँख मार रहले ह जे एक
प्रकार के बुतरू वला अंदाज नयँ हइ जइसे लड़की सुत्तल नयँ हइ आउ खाली सुत्ते
के ढोंग कर रहले ह  हाँ एहे बात हइ - ओकर होंठ फैलके मुसकान में बदल रहले
ह होंठ के कोना फड़क रहले ह मानूँ ऊ अपना के अभियो नियंत्रित कर रहल होवे
 लेकिन अइकी अब तो बिलकुल अपन नियंत्रण खो देलके ह ई तो अब हँसी हइ
स्पष्ट हँसी ई चेहरा में जे बिलकुल बाल-सुलभ चेहरा नयँ हइ कुछ तो
निर्लज्ज उसकावे वला चमक हइ ई वासना हलइ ई चेहरा एगो वेश्या के हलइ एगो
फ्रेंच शैली के बिकाऊ औरत के निर्लज्ज चेहरा  अब बिन बिलकुल छिपइले
दुन्नु आँख खुल जा हइ - ऊ ओकरा पर दहकते आउ निर्लज्ज नजर डालऽ हइ ऊ ओकरा
आमंत्रित करऽ हइ हँस्सऽ हइ  कुछ तो असीम घिनौना आउ अपमानजनक हलइ ई
हँस्सी में ई आँख में एगो बुतरू के चेहरा में ई सब नीच हरक्कत में  की
 एगो पाँच साल के लड़की   स्विद्रिगाइलोव वास्तविक भय से फुसफुसइलइ
ई  ई की हइ  लेकिन अब ऊ अपन पूरा दहकते चेहरा ओकरा दने बिलकुल मोड़ ले
हइ अपन बाँह फैलावऽ हइ  ए अभिशप्त लड़की  स्विद्रिगाइलोव भय से
चिल्ला उठलइ (मारे लगी) ओकरा पर हाथ उठइते  लेकिन तखनिएँ ओकर आँख खुल
गेलइ  ऊ ओहे बिछौना पर हइ ओइसीं कंबल ओढ़ले मोमबत्ती प्रज्वलित नयँ हइ
खिड़की में से दिन के रोशनी आ रहले ह  रात भर भयानक सपना  ऊ झुंझलइते
उठलइ अइसन महसूस करते कि ऊ पूरा तरह से टूट चुकले ह ओकर हड्डी सब में दरद
हो रहले हल  बहरसी बहुत घना कुहासा छाल हइ आउ कुच्छो देख पाना असंभव हइ 
लगभग पाँच बज रहले ह जरूरत से जादहीं सो गेले हल  ऊ उठलइ आउ अपन जैकेट आउ
ओवरकोट पेन्ह लेलकइ जे अभियो ओद्दा हलइ  जेभी में टटोलके रिवॉल्वर
निकसलकइ आउ गोली दागे के टोपी #### ठीक कइलकइ फेर बइठ गेलइ जेभी से एगो
नोटबुक निकसलकइ आउ मुख्य आउ सबसे स्पष्ट पृष्ठ पर बड़गर अक्षर में कुछ
पंक्ति लिखलकइ  ओकरा पढ़ला के बाद टेबुल पर केहुनी टेकके ऊ सोचे लगलइ 
रिवॉल्वर आउ नोटबुक ओज्जे केहुनी भिर पड़ल हलइ  जग्गल मक्खी सब के झुंड अभी
तक टेबुल पर रक्खल बच्चल मांस पर मँड़रा रहले हल  ऊ देर तक ओकरा देखते
रहलइ आउ आखिरकार अपन खाली दहिना हाथ से एगो मक्खी के पकड़े लगलइ  देर तक
ऊ प्रयास करते-करते थक गेलइ लेकिन ऊ कइसूँ नयँ पकड़ पइलकइ  आखिरकार ऊ खुद
के ई रोचक काम में व्यस्त पाके होश में अइलइ चौंक पड़लइ उठलइ आउ दृढ़संकल्प
के साथ कमरा से चल पड़लइ  एक मिनट के बाद ऊ सड़क पर हलइ  शहर पर घना दुधिया
कुहासा छाल हलइ  स्विद्रिगाइलोव पिच्छुल गंदा लकड़ी के रोड से होके छोटकी
नेवा नद्दी के दिशा में चलल जाब करऽ हलइ  ओकरा कल्पना में देखाय दे रहले
हल - रात भर में छोटकी नेवा के उँचगर उट्ठल पानी पित्रोव्स्की द्वीप
भिंगल रस्ता भिंगल घास भिंगल पेड़ आउ झाड़ी आउ आखिरकार बिलकुल ओहे झाड़ी
 झुंझलाहट में ऊ घरवन दने तक्के लगलइ ताकि कुछ दोसरा चीज के बारे सोच
सकइ  राजपथ पर कोय राहगीर नयँ कोय घोड़ागाड़ी नयँ भेंटलइ  बन #### के साथ चटकीला पीयर रंग के लकड़ी के घर सब उदास आउ गंदा देखाय दे
रहले हल  ठंढक आउ नमी ओकर पूरे शरीर में समाल जा रहले हल आउ ऊ कँप्पे
लगले हल  बीच-बीच में ओकरा दोकान आउ तरकारी के साइनबोर्ड पर नजर पड़ जा हलइ
आउ ऊ हरेक के ध्यान से पढ़ ले हलइ  बस अब लकड़ी के रोड खतम हो चुकले हल  ऊ
एगो बड़गर पत्थल के घर के पास पहुँच चुकले हल  एगो गंदा छोटगर कुत्ता
टाँग के बीच अपन पुच्छी दबइले ठंढक से ठिठुरते ओकर रस्ता काटते दौड़ल चल
गेलइ  कोय तो नशा में बेहोश ओवरकोट में चेहरा निच्चे कइले फुटपाथ के
आरपार पड़ल हलइ  ऊ ओकरा पर एक नजर डललकइ आउ आगू बढ़ गेलइ  बामा तरफ ओकरा
एगो उँचगर आवेक्षण मीनार #### झलकलइ  अरे  ऊ सोचलकइ ई तो
उचित जगह हइ पित्रोव्स्की जाय के की जरूरत हइ  कम से कम एगो सरकारी गोवाह
के उपस्थिति में   ऊ ई नयका विचार पर लगभग मने-मन हँस पड़लइ आउ -स्काया
रोड [७] में मुड़ गेलइ  हिएँ परी आवेक्षण मीनार वला एगो बड़गो बिल्डिंग हलइ
 ई बिल्डिंग के बन (बंद) बड़गो फाटक पर ओकरा से अपन कन्हा के झुकाके
अटकइले एगो नटगर अदमी भूरा रंग के सैनिक ओवरकोट के कसके लपेटले आउ सिर पर
पीतल के अख़िलेस टोप #### #### [८] लगइले खड़ी हलइ  अलसाल आँख से
ऊ नजीक आ रहल स्विद्रिगाइलोव पर रुखाई से तिरछा नजर डललकइ  ओकर चेहरा पर
चिड़चिड़ा शोक के ओहे शाश्वत भाव हलइ जे बिन कोय अपवाद के यहूदी नस्ल के
हरेक अदमी के चेहरा पर बड़ी कटुता से अंकित रहऽ हइ  ओकन्हीं दुन्नु
स्विद्रिगाइलोव आउ अख़िलेस कुछ देर तक चुपचाप एक दोसरा के घूरते रहलइ 
अख़िलेस के आखिरकार बहुत अजीब लगलइ कि एगो अइसन अदमी जे पीयल नयँ हइ
लेकिन ओकरा सामने तीन कदम पर खड़ी हइ एकटक देखब करऽ हइ आउ कुछ नयँ बोलऽ हइ
अजी तोहरा हियाँ की चाही  ऊ बोललइ बिन हिलले-डुलले आउ बिन अपन मुद्रा
बदलले कुछ नयँ भाय सलाम  स्विद्रिगाइलोव जवाब देलकइ ई जगह नयँ
हम भाय विदेश जा रहलियो ह विदेश अमेरिका अमेरिका
स्विद्रिगाइलोव रिवॉल्वर निकसलकइ आउ घोड़ा चढ़इलकइ  अख़िलेस अपन भौं तान
लेलकइ अजी ई की हइ  अइसन मजाक लगी ई जगह नयँ लेकिन ई जगह काहे नयँ
काहे से कि ई जगह नयँ अरे भाय एकरा से की फरक पड़ऽ हइ  जगह तो
निम्मन हइ अगर कोय तोहरा पुछतो त बता दिहो कि अमेरिका चल गेलइ बोलके
ऊ रिवॉल्वर अपन दहिना कनपट्टी पर रखलकइ अरे अरे हियाँ अइसन काम नयँ
करे के ई जगह नयँ  अख़िलेस चौंक पड़लइ ओकर धड़कन बढ़ गेलइ आउ ओकर आँख के
पुतली बड़गर आउ बड़गर होते चल गेलइ स्विद्रिगाइलोव रिवॉल्वर के घोड़ा दाब
लेलकइ  #### 0 #### #### #### #### #### #### /* #### */ #### #### #### #### #### #### #### #### #### #### #### #### #### 0 #### #### #### #### #### /* #### #### #### #### #### #### #### #### #### #### #### #### #### #### सूची पिछला #### 0 #### #### #### #### #### #### /* #### #### #### #### #### #### #### #### #### #### #### #### #### #### अपराध आउ दंड भाग
– ६अध्याय – ५रस्कोलनिकोव ओकर पीछू-पीछू चल पड़लइ ई की हइ  पीछू मुड़के
स्विद्रिगाइलोव चिल्लइलइ हम तो शायद कहलिए हल एकर मतलब ई हइ कि हम
अब अपने के अपन आँख से ओझल नयँ होवे देबइ कीऽऽऽ दुन्नु ठहर गेलइ आउ
दुन्नु एक दोसरा के एक मिनट तक देखते रहलइ जइसे एक दोसरा के थाह ले रहल
होवे आधा नशा में सुनावल अपने के सब खिस्सा से तीक्ष्ण रूप से बात
काटते रस्कोलनिकोव बोललइ हम पक्का तौर पर ई निष्कर्ष पर अइलिए ह कि नयँ
खाली हमर बहिन के सिलसिला में अपन सबसे बुरा इरादा नयँ छोड़लथिन हँ बल्कि
पहिले के अपेक्षा कहीं जादे ओकरा में व्यस्त हथिन  हमरा मालूम हइ कि आझ
सुबह हमर बहिन के कइसनो पत्र मिलले ह  अपने ई पूरे समय अपन जगह पर स्थिर
से नयँ बइठलथिन हँ  मान लेल जाय कि अपने रस्ता में कोय पत्नी खोज
निकसलथिन लेकिन एकर कोय मतलब नयँ होवऽ हइ  हम व्यक्तिगत रूप से पक्का कर
लेवे लगी चाहऽ हिअइ रस्कोलनिकोव मोसकिल से खुद ठीक-ठीक बता सकऽ हलइ कि
ओकरा वास्तव में अभी की चाही हल आउ व्यक्तिगत रूप से वास्तव में की पक्का
करे लगी चाहऽ हलइ अच्छऽ त ई बात हइ  आउ चाहऽ हथिन कि हम अभी पुलिस के
बोलइअइ बोलाथिन फेर से ओकन्हीं एक दोसरा के आमने-सामने एक मिनट तक खड़ी
रहलइ  आखिरकार स्विद्रगाइलोव के चेहरा के भाव बदल गेलइ  ई बात से
आश्वस्त होके कि रस्कोलनिकोव धमकी से भयभीत नयँ होलइ ऊ अचानक बहुत
प्रसन्नचित्त आउ मित्रतापूर्ण मुद्रा अपना लेलकइ त वस्तुतः अइसन व्यक्ति
हथिन  हम जान-बूझके अपने के मामला से संबंधित कोय चर्चा शुरू नयँ कइलिअइ
हलाँकि हमरा वास्तव में उत्सुकता यातना देब करऽ हइ  मामला अनोखा हइ 
दोसरा तुरी लगी हम एकरा स्थगित कर देलिए हल लेकिन सचमुच अपने तो एगो
मुरदा के भी जगा दे सकऽ हथिन  ठीक हइ चलथिन खाली हम पहिलहीं बता दे
हिअइ - हम अभी खाली एक मिनट लगी घर जा रहलिए ह कुछ पइसा लेवे खातिर फेर
फ्लैट में ताला लगा देबइ एगो गाड़ी लेबइ आउ पूरे साँझ हम द्वीप पर बितइबइ 
त की अभियो हमरा पीछू आवे वला हथिन हम तो अभी लगी फ्लैट में जा रहलिए ह
लेकिन अपने हियाँ नयँ बल्कि सोफ़िया सिम्योनोव्ना के हियाँ ई बात के माफी
माँगे खातिर कि हम अंत्येष्टि के बखत नयँ आ पइलिअइ जइसन अपने के मर्जी
सोफ़िया सिम्योनोव्ना घर पर नयँ हका  ऊ सब बुतरुअन के लेके एगो महिला के
पास गेला ह एगो कुलीन घर के वृद्धा महिला के पास जे हमर पहिले के पुराने
समय के परिचित आउ कुछ अनाथालय के संरक्षिका #### हका  हम ई महिला
के मोहित कर देलिअइ कतेरिना इवानोव्ना के तीनो बुतरुअन लगी उनका फीस
चुकाके आउ एकरा अलावे अनाथालय खातिर कुछ आउ पइसा दान में देलिअइ
आखिरकार उनका सोफ़िया सिम्योनोव्ना के कहानी सुनइलिअइ बिन कोय बात छिपइले
पूरे सम्मान के साथ भी  एकर अवर्णनीय प्रभाव पड़लइ  ओहे से सोफ़िया
सिम्योनोव्ना के आझे मिल्ले खातिर समय निश्चित कइल गेले ह सीधे -आया होटल
में जाहाँ कुछ समय खातिर ई महिला अपन ग्रीष्म भवन (रूसी में 'दाचा'
देहाती क्षेत्र में गरमी के समय गुजारे लगी बन्नल बंगला #### #### के
बाद ठहरल हका कोय बात नयँ तइयो हम अइबइ जइसन अपने के मर्जी खाली हम
तो अपने के साथ नयँ रहबइ हमरा लगी की हइ  अइकी हमन्हीं अब घर पहुँचिए
गेलिअइ  बताथिन हमरा अकीन हइ कि अपने हमरा ई बात से न शक्का के नजर से
देखऽ हथिन कि हम खुद एतना विनम्रता से व्यवहार कइलिअइ आउ अभी तक अपने के
पूछताछ करके परेशान नयँ कइलिअइ  अपने समझ रहलथिन हँ न  ई अपने के कुछ
असामान्य मामला लगलइ हम बाजी लगा सकऽ हिअइ कि अइसन बात हइ  अच्छऽ त
विनम्र होवे के अइसन परिणाम होवऽ हइ आउ दरवाजा भिर छिपके दोसर के बात
सुनथिन हूँ त अपने ई कहे लगी चाहऽ हथिन  स्विद्रिगाइलोव हँस पड़लइ
हाँ हमरा अचरज होते हल अगर एतना सब कुछ हो गेला के बाद अपने बिन कोय
टिप्पणी के एकरा अइसीं जाय देथिन हल  हा  हा  हलाँकि हम कुछ तो ओकरा में
से समझलिअइ जे अपने तहिया  हुआँ  शरारत कइलथिन हल आउ सोफ़िया
सिम्योनोव्ना के खुद्दे बता रहलथिन हल लेकिन तइयो एकर की मतलब हइ  हम
शायद एगो बिलकुल पिछड़ल अदमी हिअइ आउ हम कुछ समझ नयँ सकऽ हिअइ  भगमान के
नाम पर जरी हमरा समझा देथिन बबुआ  अद्यतन सिद्धांत के साथ हमर अज्ञान पर
प्रकाश डालथिन अपने कुछ नयँ सुन सकलथिन होत अपने बिलकुल झूठ बोल रहलथिन
हँ लेकिन हम तो ओकरा बारे नयँ बात कर रहलिए ह ओकरा बारे नयँ बात कर
रहलिए ह (हलाँकि हम कुछ तो सुनवे कइलिए हल) नयँ हमर कहे के मतलब ई हइ कि
अपने हमेशे 'ओह' आउ 'ओह' करते रहऽ हथिन  अपने के अंदर जे शिलर #### ऊ मिनट-मिनट बेचैन होते रहऽ हइ आउ अभी बतावल जा हइ कि दरवाजा बिजुन
छिपके दोसर के बात नयँ सुन सकऽ हइ  अगर ई बात हइ जाथिन आउ प्राधिकारी
बिजुन घोषित करथिन कि अइकी अइसन-अइसन बात हइ हमरा साथ अइसन दुर्घटना घटलइ
- हमर सिद्धांत में एगो छोटगर गलती निकसलइ  अगर अपने के पक्का विश्वास हइ
कि दरवाजा बिजुन छिपके दोसर के बात नयँ सुन्ने के चाही लेकिन जे हाथ में
आल ओकरा से बुढ़िया के खोपड़ी फोड़ देल जा सकऽ हइ अपन खुशी से त जल्दी से
जल्दी कहीं अमेरिका चल जाथिन  भाग जाथिन नौजवान  शायद अभियो कुछ समय हइ
 हम दिल से बात कर रहलिए ह  की पइसा नयँ हइ  हम रस्ता के खरचा दे देबइ
हम एकरा बारे बिलकुल नयँ सोच रहलिए ह घृणापूर्वक बात काटते
रस्कोलनिकोव बोललइ हम समझऽ हिअइ (अपने लेकिन तकल्लुफ नयँ करथिन - अगर
चाहऽ हथिन त जादे नयँ बोलथिन) समझऽ हिअइ कि अपने के मन में कइसन-कइसन
सवाल उठ रहले ह - नैतिक हइ न  नागरिक आउ मानव के सवाल ई सब के अपने बगल
में रख देथिन अभी अपने के ऊ सब के की जरूरत  हे हे  काहेकि अभियो अपने
नागरिक आउ मानव हथिन  आउ अगर अइसन बात हइ त एकरा में दखल देवे के जरूरते
नयँ हलइ अइसन मामला के अपन काम के रूप में लेवहीं के नयँ चाही हल  त खुद
के गोली मार लेथिन कि अपने के मने नयँ करऽ हइ लगऽ हइ अपने जान-बूझके
हमरा उसकावे लगी चाहऽ हथिन ताकि हम खाली अपने से दूर हो जइअइ ई कइसन
विचित्र अदमी हइ  लेकिन हमन्हीं तो पहुँच चुकलिअइ त ज़ीना पर अपने के
स्वागत हइ  देखथिन अइकी ई सोफ़िया सिम्योनोव्ना के प्रवेशद्वार हइ
देखथिन कोय नयँ हइ  विश्वास नयँ हइ  कापेरनाउमोव के पुछथिन ऊ ओकन्हीं
के पास कुंजी छोड़के जा हका  अइकी ऊ खुद्दे मादाम द कापेरनाउमोव हका अयँ 
की  (ऊ जरी-मनी बहिर हका ) बाहर गेल हका  काहाँ  अच्छऽ अब तो सुन
लेलथिन  ऊ नयँ हका आउ शायद देर रात के बिना ऊ वापस आवे वली नयँ  अच्छऽ
त अब हमरा साथ आथिन  अपने तो वस्तुतः हमरा हीं आवहूँ वला हलथिन न  त अइकी
हमन्हीं दुन्नु घर पहुँच गेते गेलिअइ  मादाम रेश्लिख़ #### घर पर
नयँ हका  ई औरत हमेशे दौड़-धूप करते रहऽ हइ लेकिन ऊ एगो निम्मन औरत हइ
अपने के विश्वास देलावऽ हिअइ  शायद ऊ अपने के काम आ सकते हल अगर अपने
कुछ आउ समझदारी बरतथिन हल  अच्छऽ त अपने देखे के किरपा करथिन - हम #### में से पाँच प्रतिशत सूद वला नोट निकास रहलिए ह (देखथिन हमरा पास
अभियो केतना आउ हकइ ) लेकिन ई आझ भंजावे लगी सराफ के पास जइतइ अच्छऽ
देखलथिन  आउ हम समय बरबाद नयँ कर सकऽ हिअइ  अनवारी में ताला लगा रहलिए ह
फ्लैट में ताला लगा रहलिए ह आउ हमन्हीं फेर से ज़ीना पर हिअइ  अच्छऽ त
अपने गाड़ी में जाय लगी चाहथिन  देखथिन हम ई कल्यास्का (घोड़ागाड़ी) के
येलागिन द्वीप जाय खातिर ले रहलिए ह  की  इनकार करऽ हथिन  अपने के सहन
नयँ होलइ  कोय बात नयँ सैर लगी चलल जाय  शायद बारिश हो सकऽ हइ कोय बात
नयँ ई गाड़ी के छतरी चढ़ा देबइ स्विद्रिगाइलोव गाड़ी में बइठ चुकले हल 
रस्कोलनिकोव ई नतीजा पर पहुँचलइ कि कम से कम अभी तो ओकरा पर शक्का अनुचित
हइ  एक्को शब्द के उत्तर देले बगैर ऊ मुड़लइ आउ पुआल मंडी के दिशा में
वापिस चल पड़लइ  अगर ऊ बल्कि एक्को तुरी पीछू तरफ मूड़ी करके रस्ता पर नजर
डालते हल त ऊ देख सकते हल कि कइसे स्विद्रिगाइलोव मोसकिल से सो कदम आगू
जाके कल्यास्का के किराया दे देलकइ आउ खुद सड़क के फुटपाथ पर आ गेलइ 
लेकिन ऊ अब कुच्छो नयँ देख सकऽ हलइ आउ ऊ नुक्कड़ पर मुड़ चुकले हल  गहरा
घृणा ओकरा स्विद्रिगाइलोव से दूर घींचके ले जा रहले हल  की एक्को क्षण
लगी हमरा अइसन रूक्ष दुर्जन अइसन कामुक व्यभिचारी आउ नीच से कुच्छो के आशा
कइल जा सकऽ हलइ  ऊ अनिच्छा से चिल्लइलइ  ई सच हइ कि रस्कोलनिकोव अपन ई
मत बहुत जल्दीबाजी आउ लापरवाही में व्यक्त कर देलके हल  स्विद्रिगाइलोव
में कोय बात तो अइसन हलइ जे ओकर व्यक्तित्व में अगर रहस्यता नयँ तो कम
से कम कुछ तो मौलिकता प्रदान करऽ हलइ  आउ जाहाँ तक ई सब कुछ में ओकर बहिन
के संबंध हलइ त रस्कोलनिकोव के पक्का विश्वास हलइ कि स्विद्रिगाइलोव ओकरा
चैन से नयँ रहे देतइ  लेकिन ई सब कुछ के बारे ओकरा सोचते रहना बहुत भारी
आउ असह्य हो रहले हल जइसन कि हमेशे अकेल्ले रहला पर होवऽ हलइ बीस कदम
गेला के बाद ऊ गहराई से विचारमग्न हो गेलइ  पुल पर पहुँच गेला के बाद ऊ
जंगला #### भिर खड़ी हो गेलइ आउ पानी तरफ देखे लगलइ  एहे दौरान
अवदोत्या रोमानोव्ना ओकर पासे में खड़ी हलइ  पुल शुरू होला के बादे ओकरा से
भेंट होले हल लेकिन ओकरा बिन नोटिस कइले पास से गुजर गेलइ  अभी तक कभियो
रोड पर दुनेच्का ओकरा साथ अइसे नयँ मिलले हल आउ डर के हद तक अचंभित हो गेलइ
 ऊ रुक गेलइ आउ ओकरा समझ में नयँ आ रहले हल कि ओकरा पुकारे कि नयँ 
अचानक ओकरा पुआल मंडी दने से जल्दी-जल्दी अइते स्विद्रिगाइलोव पर नजर पड़लइ
 लेकिन ऊ लगऽ हलइ चोरी चुपके आउ सवधानी से पास आ रहले हल  ऊ पुल पर नयँ
अइलइ बल्कि बगल में खड़ी हो गेलइ फुटपाथ पर आउ पूरा कोशिश कर रहले हल कि
रस्कोलनिकोव ओकरा देख नयँ पावइ  दुन्या के ऊ बहुत पहिलहीं देख चुकले हल आउ
ओकरा इशारा करे लगलइ  दुन्या के लगलइ कि ऊ अपन इशारा से ओकरा अपन भाय के
नयँ पुकारे आउ शांति से रहे देवे लगी निवेदन कर रहले हल आउ ओकरा अपना दने
आवे लगी कह रहले हल दुन्या ओइसीं कइलकइ  ऊ चुपचाप अपन भाय से नजर बचइते
स्विद्रिगाइलोव के नजीक गेलइ जल्दी से जल्दी चलल जाय स्विद्रिगाइलोव
ओकरा फुसफुसइलइ हम नयँ चाहऽ हिअइ कि रोदियोन रोमानोविच के हमन्हीं के
बीच भेंट के जनकारी होवइ  हम अपने के आगाह करऽ हिअइ कि हम हियाँ से नजीके
उनका साथ बइठल हलिअइ एगो शराबखाना में जाहाँ ऊ खुद्दे हमरा खोजते अइला
हल आउ हमरा मोसकिल से उनका से पीछा छोड़इलिअइ  उनका कोय कारणवश अपने के
संबोधित कइल हमर पत्र के बारे मालूम हइ आउ कुछ तो उनका शक्का हइ  वस्तुतः
कहीं अपने तो उनका नयँ बतइलथिन  आउ अगर अपने नयँ त केऽ अइकी हमन्हीं
अब तो नुक्कड़ से भी मुड़ गेते गेलिअइ दुन्या बात काटते बोललइ अब भाय
हमन्हीं के देख नयँ पइता  हम अपने से कह रहलिए ह कि हम अपने के साथ आउ
आगू नयँ जइबइ  हमरा सब कुछ हियाँ परी बता देथिन ई सब कुछ सड़क पर बतावल जा
सकऽ हइ पहिला तो ई कि ई बात सड़क पर नयँ बतावल जा सकऽ हइ दोसरा अपने
के सोफ़िया सिम्योनोव्ना के बात भी सुन्ने के चाही तेसरा हमरा अपने के कुछ
दस्तावेज देखावे के हइ  आउ आखिर अगर अपने हमरा हीं नयँ आवे लगी तैयार
हथिन त हम कोय सफाई देवे से इनकार करऽ हिअइ आउ तुरतम्मे हम चल जइबइ  आउ
एकरा साथ हम अपने से ई बात नयँ भुलाय के निवेदन करऽ हिअइ कि अपने के
प्यारे भाई के बहुत कौतूहलपूर्ण भेद पूरे तरह से हमर हाथ में हइ दुन्या
किंकर्तव्यविमूढ़ होल खड़ी रहलइ आउ तीक्ष्ण दृष्टि से स्विद्रिगाइलोव तरफ
देखे लगलइ अपने कउन बात से भयभीत हथिन  ऊ शांत भाव से टिप्पणी कइलकइ
शहर तो गाँव नयँ हइ  आउ गाँव में हम अपने के जेतना नुकसान पहुँचइलिए हल
ओकरा से कहीं जादे नुकसान अपने हमरा पहुँचइलथिन हल लेकिन हियाँ की
अपने सोफ़िया सिम्योनोव्ना के पूर्व सूचना दे देलथिन हँ नयँ हम तो उनका
एक्को शब्द नयँ बोललिए ह आउ हमरा एहो बात के निश्चय नयँ हइ कि ऊ घरे पर
हका  तइयो शायद ऊ घरे पर हका  ऊ आझ अपन रिश्तेदार के दफनइलका ह - ई अइसन
दिन नयँ हइ कि केकरो हीं भेंट करे लगी जाल जाय  फिलहाल हम केकरो ई बात के
बारे बतावे लगी नयँ चाहऽ हिअइ आउ आंशिक रूप से हमरा खेद हइ कि हम अपने के
बता देलिअइ  हियाँ परी जरिक्को सनी के लपरवाही प्राधिकारी के रिपोर्ट करे
के बराबर हइ  हम अइकी हिएँ परी रहऽ हिअइ अइकी ई घर में अइकी हमन्हीं
पहुँचिए गेलिअइ  अइकी ई हमर घर के दरबान हइ दरबान हमरा अच्छा से जानऽ हइ
अइकी ऊ हमरा झुकके सलाम करब करऽ हइ ऊ देख रहले ह कि हम एगो महिला के साथ
आब करऽ हिअइ आउ ऊ वास्तव में अपने के चेहरा देख लेलके ह आउ ई अपने खातिर
उपयोगी होतइ अगर अपने बहुत भयभीत हथिन आउ हमरा पर शक्का करऽ हथिन  माफ
करथिन कि हम एतना रुखाई से बात कर रहलिए ह  हम खुद किरायेदार हीं से कमरा
लेके रहऽ हिअइ  सोफ़िया सिम्योनोव्ना हमर घर के देवाल के दोसरा दने रहऽ
हका ओहो किरायेदार के मकान में  ई पूरा मंजिला किरायेदार से भरल हइ 
अपने के बुतरू नियन डरे के की बात हइ  कि हम वस्तुतः बहुत भयावह हिअइ
स्विद्रिगाइलोव के चेहरा एगो तिरस्कार भरल मुसकान में ऐंठ गेलइ लेकिन
ओकर जी मुसकाय के मूड में नयँ हलइ  ओकर दिल धड़धड़ कर रहले हल आउ ऊ मोसकिल
से साँस ले पा रहले हल  ऊ जान-बूझके जोर-जोर से बोल रहले हल ताकि अपन बढ़
रहल उत्तेजना के छिपा सकइ लेकिन दुन्या ई विशेष उत्तेजना के नोटिस नयँ कर
पइलकइ ऊ ओकर ई टिप्पणी से बहुत चिढ़ गेले हल कि ऊ ओकरा से बुतरू नियन
भयभीत होल हइ आउ ऊ ओकरा लगी बहुत भयावह लगऽ हलइ हलाँकि हम ई जानऽ हिअइ
कि अपने  बिन प्रतिष्ठा के अदमी हथिन लेकिन हम अपने से बिलकुल नयँ
भयभीत हिअइ  आगू बढ़थिन ऊ बोललइ ऊपर-ऊपर तो शांत भाव से लेकिन ओकर
चेहरा बहुत पीयर पड़ गेले हल स्विद्रिगाइलोव सोनिया के फ्लैट भिर रुक गेलइ
हमरा पुच्छे देथिन कि ऊ घरे हथिन कि नयँ  नयँ  विफलता  लेकिन हम जानऽ
हिअइ कि शायद ऊ बहुत जल्दीए आ जइता  अगर ऊ बाहर गेला ह त एगो महिला के
छोड़के आउ कधरो नयँ अपन अनाथ के संबंध में ओकन्हीं के माय मर गेलइ  हमहूँ
एकरा में पड़ गेलिअइ आउ सब प्रबंध कर देलिअइ  अगर सोफ़िया सिम्योनोव्ना दस
मिनट में वापिस नयँ आ पावऽ हका त हम उनका अपने के पास भेज देबइ अगर
चाहथिन आझे अच्छऽ ई हम्मर फ्लैट हइ  अइकी हमर दू कमरा हइ  ई दरवाजा के
पीछू हमर मकान-मालकिन मिसेज़ रेश्लिख़ रहऽ हका  अब एद्धिर देखथिन हम अपने
के अपन मुख्य दस्तावेज देखइबइ - हमर शयनकक्ष से ई दरवाजा से होके दूगो
बिलकुल खाली कमरा हइ जे किराया पर देवे लगी हइ  अइकी ई (दुन्नु कमरा) हइ
 एकरा अपने के कुछ जादे ध्यान से देखे के चाही स्विद्रिगाइलोव दूगो
काफी बड़गर आउ फर्नीचर से सुसज्जित कमरा लेले हलइ  दुन्या शक्का के नजर से
चारो तरफ देख रहले हल लेकिन ओकरा न तो सजावट में कुच्छो विशेष देखाय
देलकइ आउ न तो कमरा के स्थिति में हलाँकि कुछ तो नोटिस करे लायक हलइ
मसलन स्विद्रिगाइलोव के फ्लैट के दुन्नु तरफ के फ्लैट लगभग खाली हलइ  ओकर
फ्लैट में जाय लगी प्रवेश सीधे बाहर के गलियारा से नयँ हलइ बल्कि
मकान-मालकिन के दूगो कमरा से होके जे लगभग खाली हलइ  स्विद्रिगाइलोव अपन
शयनकक्ष से ताला लगल दरवाजा के खोलके दुनेच्का के एगो आउ खाली फ्लैट
देखइलकइ जे किराया पर देल जाय वला हलइ  दुनेच्का दहलीज पर खड़ी रहलइ ओकरा
समझ में नयँ आ रहले हल कि ओकरा काहे लगी देखे लगी कहल जा रहले ह लेकिन
स्विद्रिगाइलोव ओकरा जल्दी से समझावे लगलइ -अइकी एन्ने देखथिन ई दोसरका
बड़का कमरा तरफ  ई दरवाजा पर ध्यान देथिन एकरा में ताला लगल हइ दरवाजा के
नगीच एगो कुरसी हइ दुन्नु कमरा में कुल्लम एक्के गो कुरसी  एकरा हम अपन
फ्लैट से लइलिए हल ताकि अराम से सुन सकिअइ  अउकी हुआँ दरवजवा के पीछू
सोफ़िया सिम्योनोव्ना के टेबुल हइ हुआँ ऊ बइठल हला आउ रोदियोन रोमानोविच से
बतिया रहला हल  आउ हम हियाँ छिपके सुन रहलिए हल कुरसी पर बइठल दू-दू शाम
लगातार दुन्नु तुरी लगभग दू घंटा - आउ वस्तुतः कुछ तो जान सकलिअइ अपने
की सोचऽ हथिन त अपने छिपके सुन रहलथिन हल हाँ हम छिपके सुन रहलिए
हल अब हमर फ्लैट में चल्लल जाय हियाँ बइठे के कहूँ जगह नयँ हइ ऊ
अवदोत्या रोमानोव्ना के वापिस अपन पहिलौका कमरा में ले गेलइ जे ओकरा लगी
स्वागतकक्ष #### #### के काम करऽ हलइ आउ ओकरा एगो कुरसी पर बइठे लगी
कहलकइ  ऊ खुद टेबुल के दोसरा छोर पर बइठलइ कम से कम ओकरा से एक साझेन [१]
दूर लेकिन शायद ओकर आँख ओहे ज्वाला से चमक रहले हल जे कभी दुनेच्का के
एतना भयभीत कर दे हलइ  ऊ चौंक पड़लइ आउ फेर से शक्का के नजर से चारो दने
देखे लगलइ  ओकर संकेत #### अनायास हलइ स्पष्टतया ऊ अपन अविश्वास
देखावे लगी नयँ चाहऽ हलइ  लेकिन आखिरकार स्विद्रिगाइलोव के फ्लैट के एकांत
स्थिति ओकरा खटकलइ  ओकरा पुच्छे के मन कइलकइ कि ओकर मकान-मालकिन कम से कम
घर पर तो हलइ लेकिन ऊ नयँ पुछलकइ  स्वाभिमान के चलते  एकरा अलावे ओकर
दिल में अपन भय के अपेक्षा एगो आउ अमापनीय रूप से #### अधिक
व्यथा हलइ  ऊ असह्य यातना झेल रहले हल अइकी अपने के पत्र हइ ओकरा
टेबुल पर रखके ऊ शुरू कइलकइ  की वास्तव में संभव हइ जे कुछ अपने लिक्खऽ
हथिन  अपने एगो अइसन अपराध के बारे इशारा करऽ हथिन जे मानूँ हमर भाय के
कइल हइ  अपने बहुत स्पष्ट रूप से इशारा करऽ हथिन आउ अपने अब एकरा से मुकर
नयँ सकऽ हथिन  ई जान लेथिन कि ई बेसिर-पैर के खिस्सा अपने के बतावे के
पहिलहीं सुन चुकलिए ह आउ एकर एक्को शब्द पे हमरा विश्वास नयँ हइ  ई घिनौना
आउ हास्यास्पद शंका हइ  हमरा ई सब खिस्सा मालूम हइ आउ एहो कि कइसे आउ काहे
एकरा गढ़ल गेले हल  अपने के पास कोय सबूत नयँ हो सकऽ हइ  अपने हमरा सबूत
के साथ साबित करे के वादा कइलथिन हल - बोलथिन न  लेकिन पहिलहीं जान लेथिन
कि हम अपने पर विश्वास नयँ करऽ हिअइ  नयँ करऽ हिअइ  दुनेच्का ई सब
बहुत जल्दीबाजी में तेजी से बक गेलइ आउ एक पल लगी ओकर चेहरा पर लाली दौड़
गेलइ अगर अपने विश्वास नयँ करथिन हल त अइसन हो सकऽ हलइ कि अपने हमरा
हीं अकेल्ले आवे के जोखिम उठइथिन हल  अपने काहे लगी अइलथिन  की खाली
उत्सुकतावश हमरा सताथिन नयँ बोलथिन बोलथिन एकरा में कुछ बतावे के
जरूरत नयँ हइ कि अपने बहादुर लड़की हथिन  भगमान कसम हम सोच रहलिए हल कि
अपने मिस्टर रज़ुमिख़िन के हियाँ अपने के साथ आवे लगी कहथिन  लेकिन ऊ तो
अपने साथ नयँ हका न तो ऊ अपने के कहीं आसपास हला हम तो चेक कइलिअइ - ई तो
साहस के काम हइ मतलब अपने के रोदियोन रोमानोविच लगी चिंता हलइ लेकिन
अपने के अंदर सब कुछ ईश्वरीय हइ  जाहाँ तक अपने के भाय के संबंध हइ त
हम अपने के की कहिअइ  अपने अभी उनका खुद्दे देखलथिन  की खियाल हइ अपने के
उनका बारे कहीं एहे एक बात पर अपने बुनियाद तो नयँ बना रहलथिन हँ
नयँ ई बात पर नयँ बल्कि उनकर खुद के कहल शब्द पर  हिएँ लगातार दू
साँझ ऊ सोफ़िया सिम्योनोव्ना के हियाँ अइला हल  हम अपने के देखइलिअइ कि
ओकन्हीं काहाँ बइठल हला  ऊ उनका अपन पूरा अपराध स्वीकृति #### हल  ऊ हत्यारा हका  ऊ सरकारी कर्मचारी के विधवा आउ गिरवी रक्खे
वली बुढ़िया के हत्या कइलका ह जेकरा हीं ऊ खुद्दे अपन समान गिरवी पर रखलका
हल आउ लिज़ावेता नाम के ओकर बनियाइन बहिनियो के हत्या कइलका जे संयोग से
अपन बहिन के हत्या के बखत हुआँ आ गेले हल  ऊ ओकन्हीं दुन्नु के एगो
कुल्हाड़ी से हत्या कइलका जे ऊ अपन साथ लइलका हल  ऊ ओकन्हीं के हत्या
लुट्टे लगी कइलका आउ लुटलका पइसा ले लेलका आउ कुछ चीज भी  ऊ खुद ई सब
कुछ एक-एक शब्द के सोफ़िया सिम्योनोव्ना के बतइलका जे अकेल्ले ई रहस्य के
जानऽ हका जे हत्या में शामिल नयँ हला - न तो शब्द से न काम से बल्कि एकर
विपरीत सुनला पर ऊ ओइसीं आतंकित हो गेला जइसे कि अपने अभी  चिंता नयँ
करथिन ऊ उनकर भेद केकरो बतावे वली नयँ  अइसन नयँ हो सकऽ हइ  पीयर आउ
मृतवत् होंठ के साथ दुनेच्का बड़बड़इलइ ऊ हँफ रहले हल नयँ हो सकऽ हइ अइसन
करे के कोय सबसे छोटहूँ कारण नयँ हइ कोय आधार नयँ हइ  ई झूठ हइ  झूठ
ऊ ओकरा लुटलका एहे कारण हइ  ऊ पइसा आउ चीज लेलका  ई सच हइ कि अपन
खुद के स्वीकृति के अनुसार ऊ न तो पइसा के प्रयोग कइलका आउ न कोय वस्तु
के बल्कि ई सब कुछ के ले जाके एगो पत्थल के निच्चे छिपा देलका जाहाँ
अभियो तक ऊ सब पड़ल हइ  लेकिन अइसन ई कारण से होलइ कि उनका ऊ सब के प्रयोग
करे के साहस नयँ हो सकलइ लेकिन की ई विश्वास कइल जा सकऽ हइ कि ऊ चोरी
कर सकऽ हका चाहे डकैती  की ऊ ई सब के बारे सोचियो सकऽ हला  दुन्या
चिल्लइलइ आउ कुरसी पर से उछल पड़लइ  वास्तव में उनका जानऽ हथिन देखलथिन
हँ  की ऊ वस्तुतः चोर हो सकऽ हका ऊ मानूँ स्विद्रिगाइलोव से प्रार्थना
कर रहले हल ऊ अपन कुल भय भूल चुकले हल हियाँ अवदोत्या रोमानोव्ना
हजारों आउ लाखों समुच्चय आउ श्रेणीकरण #### #### #### हइ 
चोर चोरी करऽ हइ लेकिन ऊ खुद अपन बारे जानऽ हइ कि ऊ नीच हइ लेकिन हम एगो
इज्जतदार अदमी के खिस्सा सुनलिए ह जे डाक लुटलके हल त केऽ ओकरा जानऽ हइ
शायद ओहो वस्तुतः सोचलके होत कि ऊ ठीक काम कइलकइ  जाहिर हइ हमहूँ खुद
विश्वास नयँ करतिए हल बिलकुल ओइसीं जइसे कि अपने अगर हमरा ई खबर तेसर
अदमी से मिलते हल  लेकिन हम खुद के कान पर विश्वास कर लेलिअइ  ऊ तो
सोफ़िया सिम्योनोव्ना के सब्भे कारण भी समझइलका हल लेकिन ऊ तो पहिले तुरी
अपन कान पर भी विश्वास नयँ कइलका लेकिन आखिरकार अपन आँख पर विश्वास कइलका
अपन खुद के आँख पर ऊ वस्तुतः खुद उनका बताब करऽ हला आउ कीऽ  कारण
हलइ ई एगो लमगर कहानी हइ अवदोत्या रोमानोव्ना  हियाँ अपने के कइसे
अभिव्यक्त कइल जाय एगो अप्पन तरह के सिद्धांत हइ ई ओहे बात हइ जेकर
अनुसार हम पावऽ हिअइ मसलन कि एगो एकमात्र दुष्कर्म उचित हइ अगर मुख्य
उद्देश्य निम्मन हइ  एगो एकल #### दुष्कर्म आउ सो गो निम्मन कर्म 
वस्तुतः अमापनीय #### स्वाभिमान वला एगो प्रतिभावान नवयुवक लगी ई
जानके अफसोस होवऽ हइ कि अगर मसलन खाली करीब तीन हजार रूबल रहइ त ओकर
पूरा जिनगी आउ जिनगी के उद्देश्य के पूरा भविष्य दोसरे तरह के होवइ लेकिन
असल में ई तीन हजार रूबल नयँ हइ  एकरा में जोड़ देथिन - भूख से तंग फ्लैट
से फट्टल-पुरान कपड़ा से अपन सामाजिक स्थिति के सौन्दर्य के सजीव बोध से
आउ एकर साथ-साथ बहिन आउ माय के स्थिति से झुंझलाहट के  आउ विशेष रूप से
अहंकार स्वाभिमान आउ अहंकार लेकिन भगमान जानऽ हका शायद निम्मन
प्रवृत्ति #### होतहूँ  वस्तुतः हम उनका दोष नयँ दे रहलिए ह
किरपा करके ई नयँ सोचथिन एकरा से हमरा सरोकारो नयँ हइ  हियाँ उनकर एगो
अप्पन छोटगर सिद्धांतो हलइ - अपने आप में एगो सिद्धांत - जेकर अनुसार लोग
के वर्गीकरण कइल जा हइ देखथिन सामान्य लोग में आउ विशेष लोग में मतलब
अइसन लोग में जेकरा लगी ओकन्हीं के उच्च स्थिति के चलते कानून नयँ
लिक्खल हइ लेकिन एकर विपरीत जे खुद्दे बाकी लोग खातिर कानून बनइते जा हइ
सामान्य लोग खातिर बिलकुल नीच तबका के लोग खातिर  कोय बात नयँ अपने आप
में एगो छोटगर सिद्धांत यून तेओरी कॉम यून ओत्र #### #### #### #### (फ्रेंच) - कोय दोसर नियन एगो सिद्धांत]  नेपोलियन से ऊ भयंकर रूप
से प्रभावित हला मतलब असल में उनका ई बात आकृष्ट कइलकइ कि बहुत सारा
प्रतिभाशाली लोग एकल दुष्कर्म पर ध्यान नयँ देते गेला आउ बिन कुछ सोचले
ओकरा लांघके आगू निकस गेते गेला  लगऽ हइ कि ऊ कल्पना कइलका कि ओहो
प्रतिभाशाली व्यक्ति हका - मतलब एकरा बारे कुछ समय लगी उनका विश्वास हलइ 
ऊ बहुत कष्ट झेललका आउ अभियो कष्ट झेलब करऽ हका ई विचार से कि ऊ सिद्धांत
तो रच लेलका लेकिन ऊ बिन कुछ सोचले सीमा के लांघे के स्थिति में नयँ हला
मतलब ऊ प्रतिभाशाली व्यक्ति नयँ हका  आउ ई स्वाभिमानी नवयुवक लगी
अपमानजनक हइ विशेष करके हमन्हीं के युग में आउ अंतःकरण के पश्चात्ताप
 अपने उनका में मतलब कइसनो नैतिक भावना से इनकार करऽ हथिन  की ऊ वास्तव
में अइसन हथिन आह अवदोत्या रोमानोव्ना अभी सब कुछ धुंधला हो चुकले ह
मतलब ऊ कभियो कोय विशेष क्रम में नयँ हलइ  रूसी लोग सामान्यतः विशाल
विचार के होवऽ हका अवदोत्या रोमानोव्ना अपन देश नियन विशाल आउ
कल्पनातीत अस्त-व्यस्त के तरफ अत्यंत प्रवृत्ति वला लेकिन बिन विशेष
प्रतिभा के विशाल विचार के होना अनर्थकारी हइ  आउ अपने के आद पड़ऽ हइ कि
कइसे हमन्हीं दुन्नु अइसने तरह से आउ अइसने विषय पर हरेक तुरी भोजन के बाद
साँझ के बाग में छत पर बइठल बहस करते रहऽ हलिअइ  अपने हमरा ठीक अइसने
विशालता पर धिक्कारऽ हलथिन  केऽ जानऽ हइ शायद ओहे समय में हमन्हीं बात
कर रहलिए हल जब ऊ हियाँ पड़ल हला आउ अपन विचार में मगन हला  हमन्हीं के
शिक्षित समाज में वस्तुतः कोय विशेष पवित्र परंपरा नयँ हइ अवदोत्या
रोमानोव्ना - जब तक कि कोय कइसूँ अपना लगी किताब से कुछ गढ़ नयँ लेय 
चाहे वर्षवृत्तांत #### से कुछ निकास नयँ लेय  लेकिन ई अधिकतर
विद्वान लोग होवऽ हथिन आउ जानऽ हथिन अपन तरह के बिलकुल सीधा-सादा लोग
ओहे से सामान्य लोग के ई शोभा नयँ दे हइ  लेकिन हमर विचार तो अपने
सामान्यतः जानवे करऽ हथिन हम केकरो दृढ़तापूर्वक दोष नयँ दे हिअइ  हम खुद
निकम्मा हिअइ आउ अइसीं बन्नल रहऽ हिअइ  लेकिन हमन्हीं खुद्दे एकरा बारे
पहिलहीं एक तुरी से जादे बतिया चुकलिए ह  हमरा एहो बात के सौभाग्य हलइ कि
हम अपने के मन में अपन विचार से दिलचस्पी पैदा कर सकलिअइ  अपने के चेहरा
बहुत पीयर पड़ गेले ह अवदोत्या रोमानोव्ना हमरा उनकर ई सिद्धांत मालूम
हइ  हम एगो पत्रिका में अइसन लोग के बारे उनकर लेख पढ़लिए हल जिनका लगी सब
कुछ उचित #### हइ  रज़ुमिख़िन ई हमरा लगी लइलका हल मिस्टर
रज़ुमिख़िन  अपने के भाय के लेख  पत्रिका में  हकइ अइसन लेख  मालूम नयँ
हलइ हमरा  त ई तो बहुत दिलचस्प होतइ  लेकिन कन्ने अपने चल पड़लथिन
अवदोत्या रोमानोव्ना हमरा सोफ़िया सिम्योनोव्ना से मिल्ले के हइ धीमे
अवाज में दुनेच्का बोललइ  उनका हीं कइसे जाय के  हो सकऽ हइ ऊ आ गेला
होत हमरा उनका से अभी मिलहीं के हइ  उनका अवदोत्या रोमानोव्ना अपन
बात पूरा नयँ कर पइलकइ ओकर साँस शाब्दिक रूप से रुक गेलइ सोफ़िया
सिम्योनोव्ना रात होवे के पहिले नयँ वापिस अइता  हम अइसन सोचऽ हिअइ  उनका
बहुत जल्दी आ जाय के चाही हल आउ अगर नयँ त अब बहुत देर हो चुकला के बाद
अच्छऽ त तूँ झूठ बोलऽ ह  हम देखऽ हिअइ  तूँ झूठ बोल रहलऽ हल 
तूँ लगातार झूठ बोल रहलऽ हल   हमरा तोरा पर विश्वास नयँ  नयँ विश्वास
 दुनेच्का मानसिक संतुलन पूरा तरह से खोके वास्तविक क्रोधावेश में
चिल्लइलइ लगभग मूर्छित होके ऊ कुरसी पर गिर पड़लइ जे स्विद्रिगाइलोव जल्दी
से ओकरा तरफ बढ़ा देलके हल अवदोत्या रोमानोव्ना अपने के की हो गेलइ होश
में आथिन  अइकी पानी हइ  एका घोंट पी लेथिन ऊ ओकर चेहरा पर पानी
छिड़कलकइ  दुनेच्का चौंक गेलइ आउ होश में आ गेलइ जोरदार असर होलइ  नाक
भौं सिकोड़के स्विद्रिगाइलोव अपने आप से बड़बड़इलइ  अवदोत्या रोमानोव्ना
शांत हो जाथिन  ई जान लेथिन कि उनका कइएक दोस्त हकइ  हमन्हीं उनका बचा
लेबइ मदत करबइ  की चाहऽ हथिन कि हम उनका लेके विदेश चल जइअइ  हमरा पास
पइसा हइ तीन दिन में हमरा टिकट मिल जा सकऽ हइ  आउ जाहाँ तक ई बात के
संबंध हइ कि ऊ हत्या कइलका ह त ऊ अभियो बहुत सन निम्मन काम कर सकऽ हका
आउ ई सब के क्षतिपूर्ति हो जइतइ शांत हो जाथिन  ऊ अभियो महान व्यक्ति बन
सकऽ हथिन  अच्छऽ अभी कइसन हथिन  अपने के कइसन लग रहले ह नीच अदमी  ऊ
अभियो मजाक उड़ा रहले ह  हमरा छोड़ देथिन  कन्ने जा रहलथिन हँ अपने 
कन्ने जा रहलथिन हँ उनका पास  ऊ काहाँ हथिन  अपने जानऽ हथिन  ई
दरवाजा काहे बन हइ  हमन्हीं ई दरवाजा से अंदर अइलिए हल लेकिन अभी एकरा
में ताला लगल हइ  कखने अपने एकरा में ताला लगा पइलथिन सब्भे कमरा में ई
बारे हम नयँ चिल्ला सकऽ हलिअइ कि हमन्हीं हियाँ की बतियाब करऽ हिअइ  हम
मजाक बिलकुल नयँ कर रहलिए ह हम खाली अइसन भाषा में बात करते-करते तंग हो
चुकलिए ह  अब अइसन हालत में जइथिन काहाँ  कि अपने ओकर भेद खोल देवे लगी
चाहऽ हथिन  अपने ओकरा क्रोधावेश में पहुँचा देथिन आउ ऊ खुद अपन भेद खोल
देता  ई बात जान लेथिन कि उनका पर निगरानी रक्खल जा रहले ह आउ उनकर पीछा
कइल जाना चालू हो चुकले ह  अपने खाली उनकर भेद खोल देथिन  इंतजार करथिन
हम उनका देखलिए ह आउ अभी बातो कइलिए ह अभियो उनका बचावल जा सकऽ हइ  थोड़े
सन इंतजार करथिन बइठ जाथिन साथ में मिल-जुलके कोय उपाय सोचते जइबइ  एकरे
लगी हम अपने के बोलइलिअइ कि एकांत में एकरा बारे बात करिअइ आउ अच्छा से
एकरा बारे सोचिअइ  बइठ तो जाथिन कइसन तरीका से उनका अपने बचइथिन  की
उनका बचावल जा सकऽ हइ दुन्या बइठ गेलइ  स्विद्रिगाइलोव ओकर बगल में बइठ
गेलइ ई सब कुछ अपने ऊपर निर्भर हइ अपने ऊपर खाली अपने ऊपर ऊ चमकते
आँख से शुरू कइलकइ लगभग फुसफुसाहट में भ्रमित होल आउ उत्तेजना के कारण
कुछ शब्द के ठीक से बिन उच्चारण कइले  डर के मारे दुन्या ओकरा से जरी दूर
हट गेलइ  ऊ पूरे शरीर से कँप रहले हल अपने  अपने के बस एक शब्द आउ ऊ
बच गेला  हम  हम उनका बचइबइ  हमरा पास पइसा हइ आउ कइएक दोस्त  हम
तुरतम्मे उनका बाहर भेज देबइ आउ खुद हम पासपोर्ट बनवा देबइ दू पासपोर्ट 
एगो उनकर दोसर अप्पन  हमरा दोस्त लोग हइ हमरा पास काम के लोग हइ 
चाहऽ हथिन  हम अपने लगी भी पासपोर्ट बनवा देबइ  अपने के माय लगी भी 
अपने के रज़ुमिख़िन काहे लगी चाही  हम अपने के ओतने प्यार करऽ हिअइ  हम
अपने के अत्यंत प्यार करऽ हिअइ  अपन पोशाक के कोर हमरा चूम लेवे देथिन
देथिन  देथिन  हमरा ओकर सरसराहट सुन्नल पार नयँ लगऽ हइ  हमरा बताथिन - ई
करऽ आउ हम कर देबइ  हम सब कुछ कर देबइ  हम असंभव के भी कर देखइबइ  अपने
जे कुछ पर विश्वास करथिन ओकरे पर हमहूँ विश्वास करबइ  हम सब कुछ सब कुछ
करबइ  नयँ देखथिन हमरा दने अइसे नयँ देखथिन  जानऽ हथिन कि अपने हमरा
जान मार रहलथिन हँ ऊ पागल के तरह बकहूँ लगले हल  ओकरा अचानक कुछ हो
गेले हल जइसे ओकर सिर में अचानक कुछ घुस गेल होवे  दुन्या उछल पड़लइ आउ
दरवाजा तरफ भागलइ खोलऽ  खोलऽ  केकरो मदत लगी पुकारते आउ हाथ से दरवाजा
के झकझोरते दुन्या अंदर से चिल्ला रहले हल  खोलऽ तो  ओन्ने कोय नयँ हकऽ
स्विद्रिगाइलोव उठ गेलइ आउ खुद के सँभाल लेलकइ  अभियो तक कँप रहल ओकर
होंठ पर धीरे-धीरे द्वेषपूर्ण आउ उपहासपूर्ण मुसकान उभर अइलइ हुआँ कोय घर
पर नयँ हइ ऊ शांत स्वर में आउ रुक-रुकके बोललइ मकान-मालकिन बाहर गेला
ह आउ अइसे चिल्लाना बेकार के मेहनत हइ - खाली खुद के बेकार में परेशान कर
रहलथिन हँ कुंजी काहाँ हइ  दरवाजा अभी खोल अभी नीच कहीं के हमर
कुंजी हेरा गेल ह आउ हमरा मिल नयँ रहल ह आह  ई कइसन जबरदस्ती हइ 
दुन्या चिल्लइलइ मौत नियन पीयर पड़ गेलइ आउ भागके कोना में चल गेलइ जाहाँ
परी एगो छोटका टेबुल से खुद के आड़ कर लेलकइ जे संयोगवश हुआँ परी पास में
हलइ  ऊ चिल्लइलइ नयँ बल्कि ऊ अपन सतावे वला पर नजर जमइले रहलइ आउ
तीक्ष्णदृष्टि से ओकर एक-एक हरक्कत पर निगाह रखले रहलइ  स्विद्रिगाइलोव भी
अपन जगह से नयँ हिललइ आउ ओकरा सामने मुँह कइले कमरा के दोसरा छोर पर खड़ी
रहलइ  ऊ खुद पर काबू पा लेलके हल कम से कम बाहर से देखे में तो अइसीं लगऽ
हलइ  लेकिन ओकर चेहरा पहिलहीं नियन पीयर पड़ल हलइ  उपहासपूर्ण मुसकान ओकरा
नयँ छोड़लके हल अपने अभी 'जबरदस्ती' के उल्लेख कइलथिन अवदोत्या
रोमानोव्ना  अगर जबरदस्ती हइ त अपने खुद निर्णय कर सकऽ हथिन कि हम उचित
कदम उठा लेलिए होत  सोफ़िया सिम्योनोव्ना घर पर नयँ कापेरनाउमोव लोग बहुत
दूर हइ ताला से बन पाँच कमरा दूर  आउ आखिर हम अपने से कम से कम दोगना
ताकतवर हिअइ आउ एकरा अलावे हमरा लगी डरे के कोय बात नयँ हइ काहेकि अपने
बादो में शिकायत नयँ कर सकऽ हथिन - अपने तो वस्तुतः अपन भाय के भेद नयँ
खोले लगी चाहथिन हइ न  आउ अपने पर कोय विश्वासो नयँ करतइ - आखिर कोय
लड़की अकेल्ले एगो अकेल्ले अदमी के फ्लैट में काहे लगी गेलइ  अपने अगर अपन
भाय के भी कुर्बान कर देथिन तइयो अपने कुछ नयँ साबित कर पइथिन - बलात्कार
के साबित करना बहुत मोसकिल हइ अवदोत्या रोमानोव्ना नीच  गोस्सा में
दुन्या फुसफुसइलइ जइसन अपने के मर्जी लेकिन ई बात के ध्यान रखथिन कि हम
खाली सलाह के रूप में बात कर रहलिए हल हमर व्यक्तिगत धारणा के अनुसार
अपने बिलकुल सही हथिन - बलात्कार नीच हरक्कत हइ  हम खाली ई बात कहे के
कोशिश कर रहलिए हल कि अपने के अंतःकरण में बिलकुल कुछ नयँ रहतइ अगर 
अगर अपने स्वेच्छा से भी अपन भाय के बचावे लगी चाहथिन जइसन हमर सुझाव हइ 
एकर मतलब होतइ कि अपने खाली परिस्थिति से लचार होके आत्मसमर्पण कइलथिन
होत आउ आखिर जबरदस्ती के चलते अगर ई शब्द के बिना काम नयँ चलइ  एकरा
बारे जरी सोचथिन अपने के भाय आउ माय के भाग्य के फैसला अपने के हाथ में हइ
 हम अपने के गुलाम रहबइ  जिनगी भर  हम हिएँ अपने के फैसला के इंतजार
करबइ स्विद्रिगाइलोव दुन्या से लगभग आठ कदम के दूरी पर सोफा पर बइठ
गेलइ  दुन्या के ओकर अटल फैसला के बारे जरिक्को सनी शक्का नयँ रह गेले हल
 एकरा अलावे ऊ ओकरा जानऽ हलइ  अचानक ऊ अपन जेभी से रिवॉल्वर निकसलकइ
ओकर घोड़ा चढ़इलकइ आउ जे हाथ में रिवॉल्वर हलइ ओकरा निच्चे करके छोटकुन्ना
टेबुल पर टिका देलकइ  स्विद्रिगाइलोव अपन जगह से उछलके खड़ी हो गेलइ आहा
 त ई बात हइ  अचरज से ऊ चिल्लइलइ लेकिन द्वेषपूर्ण मुसकान के साथ त
ई आगू के परिस्थिति के बिलकुल बदल दे हइ  अपने तो खुद्दे हमरा लगी सब कुछ
बहुत असान बना रहलथिन हँ अवदोत्या रोमानोव्ना  आउ ई रिवॉल्वर अपने के
काहाँ से मिललइ  कहीं ई मिस्टर रज़ुमिख़िन तो नयँ (देलकइ)  अरे ई रिवॉल्वर
तो हम्मर हइ  हमर पुरनका परिचित  आउ हम एकरा तखने केतना खोजब करऽ हलिअइ 
 मतलब गाँव में अपने के गोली चलावे के अभ्यास जे अपने के करावे के
हमरा प्रतिष्ठा मिलले हल आखिर बेकार नयँ गेलइ ई तोर रिवॉल्वर नयँ हउ
बल्कि मार्फ़ा पित्रोव्ना के जिनकर तूँ हत्या कर देलहीं बदमाश  उनकर घर
में तोर कुच्छो नयँ हलउ  हम एकरा ओहे बखत ले लेलिए हल जब हमरा शक्का होवे
लगलउ कि तूँ की कर सकऽ हीं  अगर तूँ एक्को कदम आगू बढ़इलँऽ त कसम से हम
तोरा मार देबउ दुन्या क्रोधावेश में हलइ  रिवॉल्वर के ऊ तैयार करके
पकड़ले हलइ अच्छऽ लेकिन भाय हम उत्सुकतावश पूछ रहलिए ह  लगातार अपन
जगह पर स्थिर होल स्विद्रिगाइलोव पुछलकइ रिपोर्ट कर दे अगर जी चाहउ 
जगह से हिलिहँ नयँ  हिलिहँ नयँ  हम गोली चला देबउ  तूँ अपन घरवली के जहर
दे देलहीं हल हम जानऽ हिअउ तूँ खुद्दे हत्यारा हकहीं  आउ अपने के
पक्का विश्वास हइ कि हम मार्फ़ा पित्रोव्ना के जहर दे देलिए हल तूँहीं 
तूँ हमरा खुद्दे संकेत कइलहीं हल तूँ हमरा जहर के बारे बोललहीं हल  हम
जानऽ हिअउ तूँ एकरा लावे खातिर गेलहीं हल  ऊ तोरा पास तैयार हलउ 
पक्का तूँहीं हलहीं  नीच कहीं के अगर एहो बात सच होतइ तइयो ई तोरे
कारण  तइयो तूँहीं कारण होमहीं झूठ बोलऽ हीं  हम तो तोरा हमेशे घृणा
करऽ हलिअउ हमेशे ओहो अवदोत्या रोमानोव्ना  स्पष्ट रूप से अपने भूल
गेलथिन कि कइसे सिखावे के जोश में अपने नरम पड़े आउ पिघले लगलथिन हल 
हमरा अपने के आँख में देखाय दे रहले हल आद हइ सँझिया के चाँदनी में जब
बुलबुल गा रहले हल झूठ बोलऽ हीं  (दुन्या के आँख में क्रोध चमके लगलइ)
झूठ बोलऽ हीं चुगलखोर झूठ बोलऽ हिअइ  अच्छऽ शायद हम झूठे बोलऽ हिअइ
 झूठ बोललिअइ  औरतियन के ई सब छोटगर-छोटगर बात के आद देलावे के जरूरत नयँ
 (ऊ हलके से मुसकइलइ ) जानऽ हिअउ कि तूँ गोली चलइम्हीं सुत्थर छोटगर
जनावर  ठीक हउ चलाव गोली दूरी के अंदाज लगइते आउ ओकरा तरफ से पहिला
हरक्कत के इंतजार करते आखिर फैसला करके दुन्या रिवॉल्वर उठइलकइ आउ मौत
नियन पीयर होल उज्जर होल निचला कँपते होंठ आग के समान चमकते बड़गर कार-कार
आँख के साथ ओकरा तरफ देखते रहलइ  पहिले कभियो ऊ ओकरा एतना सुंदर नयँ
देखलके हल  ऊ क्षण दुन्या के आँख से चमकत आग जब ऊ रिवॉल्वर उठइलकइ मानूँ
ओकरा झुलसा देलकइ आउ ओकर दिल पीड़ा से सिकुड़े लगलइ  स्विद्रिगाइलोव एक कदम
आगू बढ़इलकइ आउ गोली चल्ले के अवाज सुनाय देलकइ  गोली ओकर सिर के केश के
छूते पीछू के देवाल में लगलइ  ऊ रुक गेलइ आउ धीरे से हँस पड़लइ –बिर्हनी
हमरा बिन्ह लेलकइ  आउ निशाना सीधे सिर पर लगइले हइ  ई की हइ  खून  ऊ
एगो रूमाल निकसलकइ ताकि दहिना कनपट्टी पर से बह रहल खून के पतरा धार के
पोंछ सकइ गोली ओकर खोपड़ी के खाल के छूते निकस गेले होत  दुन्या रिवॉल्वर
निच्चे कर लेलकइ आउ स्विद्रिगाइलोव तरफ भय से नयँ बल्कि एक तरह के वहशी
हैरानी #### #### से देखे लगलइ  ओकरा मानूँ खुद्दे समझ में नयँ आ
रहले हल कि ऊ की कर देलकइ आउ की हो रहले ह खैर निशाना तो चूक गेलइ  आउ
गोली चलइथिन हम इंतजार कर रहलिए ह  शांत स्वर से स्विद्रिगाइलोव बोललइ
लगातार हलके मुसकइते लेकिन कइसूँ उदास होल अइसे तो हमरा अपने के धर लेवे
के मौका मिल जइतइ एकर पहिले कि अपने रिवॉल्वर के घोड़ा चढ़ाथिन दुनेच्का
चौंक गेलइ तेजी से घोड़ा चढ़इलकइ आउ फेर से रिवॉल्वर उठइलकइ हमरा छोड़
देथिन  उदासी में ऊ बोललइ कसम से हम फेर से गोली चला देबइ  हम 
अपने के मार देबइ  त देरी कउन बात के  तीन कदम के दूरी से तो अइसन
नयँ हो सकऽ हइ कि जान नयँ मारल जा सकऽ हइ  लेकिन अगर नयँ मार पइथिन 
तब  ओकर आँख चमक उठलइ आउ ऊ दू कदम आउ आगू बढ़लइ दुनेच्का घोड़ा दबइलकइ
गोली चल नयँ पइलइ कारतूस ठीक से भरलथिन नयँ  कोय बात नयँ  अपने के
रिवॉल्वर में एक गोली आउ हइ  ठीक से तैयार कर लेथिन हम इंतजार करबइ ऊ
दुन्या के सामने बस दू कदम के दूरी पर हलइ इंतजार कर रहले हल आउ ओकरा तरफ
भयंकर दृढ़संकल्प उद्दीप्त कामुक आउ उदास दृष्टि से घूर रहले हल  दुन्या
समझ गेलइ कि ऊ मर जइतइ लेकिन ओकरा छोड़तइ नयँ  आउ  आउ निस्संदेह अब
ऊ ओकरा मार डालतइ दू कदम के दूरी पर से  अचानक ऊ रिवॉल्वर फेंक देलकइ
 फेंक देलकइ  अचंभित होके स्विद्रिगाइलोव बोललइ आउ गहरा साँस लेलकइ 
कुछ तो मानूँ एक्के तुरी ओकर दिल से हट गेलइ आउ शायद मौत के भय के बोझ
तो नयँ हलइ काहेकि मोसकिल से ऊ बखत ऊ एकरा महसूस कर रहले हल  ई कोय
दोसर अधिक दुखद आउ उदास भावना से छुटकारा हलइ जेकरा ऊ खुद्दे कइसनो जोर
लगइला पर निश्चित नयँ कर पइलकइ ऊ दुन्या भिर गेलइ आउ बड़ी नरमी से ओकर कमर
के अपन बाँह में लपेट लेलकइ  ऊ विरोध नयँ कइलकइ लेकिन पत्ता नियन पूरा
कँपते ओकरा तरफ विनती भरल दृष्टि से देखे लगलइ  स्विद्रिगाइलोव कुछ तो
कहे लगी चहलकइ लेकिन खाली ओकर होंठ ऐंठ गेलइ आउ ऊ कुछ नयँ बोल पइलकइ
हमरा छोड़ दे  दुन्या निवेदन करते कहलकइ स्विद्रिगाइलोव चौंक गेलइ - ई
'तूँ' के प्रयोग कइसूँ ऊ तरह से नयँ कइल गेले हल जइसे कि पहिले  मतलब
हमरा प्यार नयँ करऽ हीं  शांत स्वर में ऊ पुछलकइ दुन्या नकारात्मक रूप
से सिर हिलइलकइ आउ  करियो नयँ सकऽ हीं   कभियो नयँ  निराश होके
ऊ फुसफुसइलइ कभियो नयँ  दुन्या फुसफुसइलइ स्विद्रिगाइलोव के अंतःकरण
में भयंकर मूक संघर्ष के क्षण गुजरलइ  ऊ अनिर्वचनीय #### #### से ओकरा दने देखलकइ  अचानक ऊ अपन बाँह घींच लेलकइ
मुड़ गेलइ तेजी से खिड़की भिर गेलइ आउ ओकरा सामने खड़ी हो गेलइ  एक पल आउ
गुजर गेलइ अइकी कुंजी हइ  (ऊ एकरा अपन कोट के बामा जेभी से निकसलकइ आउ
अपन पीछू के टेबुल पर रख देलकइ दुन्या के तरफ बिन मुड़ले आउ बिन देखले )
ले लेथिन जल्दी से चल जाथिन    ऊ एकटक खिड़की के बाहर देखते रहलइ 
दुन्या टेबुल भिर कुंजी लेवे खातिर गेलइ जल्दी  जल्दी  स्विद्रिगाइलोव
दोहरइलकइ अभियो बिन हिलले-डुलले आउ बिन मुड़ले  लेकिन ई 'जल्दी' में
स्पष्टतया एक प्रकार के भयानक तान (टोन) ध्वनित होलइ दुन्या एकरा समझ
गेलइ कुंजी पकड़लकइ दरवाजा दने भागके गेलइ तेजी से ताला खोललकइ आउ कमरा
से तेजी से बाहर निकस गेलइ  एक मिनट के बाद पागल नियन अपने आप के बिन
कुछ आद कइले दौड़ते नहर भिर पहुँच गेलइ आउ – [२] पुल के दिशा में दौड़ पड़लइ
स्विद्रिगाइलोव खिड़की बिजुन लगभग तीन मिनट तक खड़ी रहलइ आखिर धीरे से
मुड़लइ चारो दने नजर डललकइ आउ धीरे से निरार पर हाथ फेरलकइ  विचित्र
मुसकान से ओकर चेहरा विकृत हो गेलइ दयनीय उदास क्षीण मुसकान निराशा भरल
मुसकान  सूख रहल खून से ओकर हाथ में धब्बा पड़ गेलइ ऊ खून के घृणापूर्वक
देखलकइ फेर एगो तौलिया के पानी से भिंगइलकइ आउ अपन कनपट्टी पोंछ लेलकइ 
दुन्या के फेंकल रिवॉल्वर जे छिटकके दरवाजा भिर चल गेले हल अचानक ओकर नजर
में अइलइ  ऊ एकरा उठा लेलकइ आउ जँचलकइ  ई एगो छोटगर तीन गोली वला पॉकेट
रिवॉल्वर हलइ पुरनका ढंग के ओकरा में अभियो दू गोली आउ एगो गोली दागे वला
टोपी #### बच्चल हलइ  एक तुरी आउ गोली दागल जा सकऽ हलइ  ऊ थोड़े देर
सोचलकइ रिवॉल्वर के अपन जेभी में रखलकइ हैट उठइलकइ आउ बाहर निकस गेलइ #### 0 #### #### #### #### #### #### /* #### #### #### #### #### #### #### #### #### #### #### #### #### #### सूची पिछला अगला