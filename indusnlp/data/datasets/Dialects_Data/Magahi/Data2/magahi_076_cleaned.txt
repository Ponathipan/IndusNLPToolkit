'सुनीता' के जैसन आदर से पाठकगन अपनैलका हे और श्रीयुत् सुनीति कुमार
चटर्जी जैसन प्रेम से ओकरा अंग्रेजी के नामी मासिक पत्र में [१] परिछन
कैलका हे ओकरा से उत्साह हमर जरूर बढ़ गेल हे  हम सम-झ ही कि उनकर कृपा
मगही पर से घटत नै और इहे सोंच के हम फिर दूसर पुस्तक के साथ उनकर भीरी
हाजिर होलूं हे  कमी और गलती जरूर इ सब में हे और यथासक्ति उ सब के हटावे
के कोसिस भी कैल जात 
कुछ भूमिहार भाई एकरा से रंज हो गेला हे कि उनकर जात भाई के नकल 'सुनीता'
में बनावल गेल हे  उनखा से हमर अर्ज हे कि हमर हरगिज ऐसन नै ख्याल हल नै
हे  बुराई जे ओकरा में दरसावल गेल हे उ फैलोल हे एकरा में सक नै और ओकर
निन्दा भी करे के चाही एहो निसन्देह  तो फिर कोए जात के तो एकर भाव सहे
होत  फूल बहादुर में दे-ख हमर एक लाला भाई गोबर्धन उठऔलका हे  और कुछ
दिन बाद 'गदह नीत' में और केकरो चैनमारी के खम्भा बने होत 
परिछन में तो हमरा जादे उमीद भांड़ी के हल लेकिन प्रथम मिलन के प्रेम के
प्रवाह में सायद हमर भाषा-संबंधी उ सब के भूल गेला और बड़ी खूबसूरती से अपन
भाव हमरा संकेत से कह देलका हे  ओकरा मोताबिक अपन मातृभाषा के सजे-धजे के
ख्याल हमरा आज २० बरस से हे लेकिन धन काफी नै रहला से ओकरा करके नै देखला
सकलूं  किताब सैंकड़ों लिखल पड़ल हे और बहुत से के लिखकर पूरा कर देवे के
सामान तैयार हे बाकी छपे कैसे  परसाल 'बंगला के उत्पत्ति और विकास' में
मासूक के लिक्खा धिक्कार पढ़ला से हम ठान लेलूं के नुकल रहला से अब बने के
नै छौ पाँच करते करते जिन्दगी बेकाम कैले खतम हो जाए के हे  एहे से तीन
चार दिन में 'सुनीता' लिख के छापाखाना में भेजल गेल और एतना जल्दी में उ
छपल के पूरा तरीका से ओकर प्रूफ भी नै ठीक कैल जा सकल  लेकिन अधिक कृपा के
कारण लोग एकर सिकायत नै कैलका हे  दबल मुंह से इ कहल गेल हे कुछ अच्छा
वार्ता से सुरू कैल जात हल तो एकरा में उजुर हमरा एतनै कि हमर मातृभाषा के
बैठे के जगह भी नै हे मगर अब जब हम ओकरा अपन और बहिन समान करे के खेयाल
से खड़ा होलूं हे तो पहिले झाड़ू-बहाड़ू तो करना जरूर हे  आस पास वालन के
गर्दा पड़त तो सहयोगी के धर्म कुछ सहे के हे और हमरा ई बात से बड़ी खुसी
हे कि उ अपन धर्म के पूरा तौर पालन कैलका  उ सब जे जरी 'ओः' क-र हथ से
उनखा सन्तोख देवे ले हम ई कहे ले चाह-ही कि अबरी भर हो गेलो  अबसे पानी
छींट के बहाड़वे और 'गदहनीत' में केकरो असकुस नै मालूम होत और जेहे में
हमर मातृभाषा सुसज्जित हो जाए हम नीचे लिखल किताब छपावे के कोसिस करबे
-१ पांच हजार बरस के फूल में सुगन्ध - (मतलब ऋग्‌वेद के काव्य के खेयाल
से उमदा मंत्र के मगही में तरजुमा  साथ-साथ उ सबपर जर्मन फ्रांसीसी
अंगरेजी और संस्कृत व्याख्या के तुलना)२ मगही रामायन - (ई हमरा दने बहुत
दिन से प्रचलित हे हम एकरा लिखा रहलूं हे)३ साढ़े तीन हजार बरस के
सुगन्धित फूल - (पारसी गाथा के मगही तरजुमा ऐसन  एहो तैयार हो रहल हे )४
मगही महाभारत५ मगही भागवत (तैयार हे)६ मगही के भाषा-वैज्ञानिक तत्व७
मगही में बूढ़ी मम्मा (प्रचलित खिस्सा के संग्रह)८ मगही कहावत(एक बंगाली
भाई जौर कैलका हे)९ भारतवर्ष के पुराना हाल (अपना खोज के मुताबिक)१० मगही
कोरान११ महम्मद साहब के जीवनी इत्यादिबहुत से हमर जिन्दगी में खतम नै
होत एकरा ले हम कुछ धन बंक में कर देबे ले ही कि कुछ दिन के बाद जब सूद दर
सूद काफी रकम हो जाए तो जे एकर पंच होता उ मगही भाषा जे तखने प्रचलित रहत
ओकरा और और भासा के बराबर अलंकृत करे के कोसिस करता  बंगला हिन्दी
१००-५० बरस में बढ़ गेल हे  मगही के जादे दिन लगत  हमरा डर एक बात के हल
के हिन्दी (या खिचड़िया हिन्दुस्तानी) मगही के लोप नै कर दे  मगर अंगरेजी
राज रहते पूरा तौर से पढ़ाए के इन्तजाम नै हो सके हे और एकरे से उमीद हे कि
अनपढ़ मगही अपन भासा के नै भूलता  एकरा से ई न कि स्वराज हासिल करे में हम
रूक रहब मगर हमनी के साथे-साथे ई भी कोसिस करे के होत के उदंड सूर्ज के
डूबे के पहिले मगही अपन जगह पर कायम हो जाए नवादा } ज॰ प॰मि॰ ३ बैसाख सं॰
१९८५ वि॰ #### #### #### #### १९२८ #### ४३0मगही के पहिला उपन्यास लिखताहर श्री जयनाथपति के दूसर उपन्यास फूल बहादुर
के नया संस्करण पाठक लोग के हाथ में रखइत हमरा बड़ी आनन्द हो रहल हे  एकर
पहिला संस्करण बइसाख १९८५ वि॰ (अप्रील १९२८ ई॰) में निकलल हल  अप्रील के
पहिला दिन बिलाइती सभ्यता में 'फूल्स डे' (मूर्ख दिवस) मनावे के चलनसार हे
 उपन्यास के नायक के पहली अप्रील के बेकूफ बनावल गेल हल आउ 'रायबहादुर' के
पदवी के फेरा में उनका फूल बहादुर (आनेकि बेकूफ बहादुर) के पदवी मिल
गेल हल  एही से ओही अप्रील महिन्ना में ई उपन्यास के फिर से छाप के हमरा
बड़ी संतोष बुझा रहल हे उपन्यास के मूल छपल प्रति पहिले तो बिहार
राष्ट्रभाषा परिषद् पटना के श्री राधावल्लभ शर्मा से मिलल बाकि ओकरा में
एक पन्ना फटल हल आउ कई जगह दीयां चाट गेल हल आउ सुरू वाला चार पन्ना
मुख-बंध भी गायब हल  ई कमी के पुरती कयलन मगही के महाकवि श्री योगेश्वर
प्र॰ सिंह 'योगेश' जी अपना पास के मूल प्रति देके  हम ई दुन्नो सज्जन के
बड़ी आभारी ही कि इनकनिए के मदद से ई उपन्यास फिर से छप के अपने लोग के हाथ
में पहुंच सकल श्री जयनाथपति मोख्तार के जनम सन् १८८० ई॰ में नवादा (गया)
के सादीपुर गांव में भेल हल  सादीपुर गांव कादिरगंज के नगीच हे  इनखर
पिताजी के नाम श्री देवकी लाल हलन    पढ़े में खूब जेहनगर हलन  ई
आई॰ ए॰ पास करके मोख्तारी के इम्तिहान पास कइलन  नवादा में इनखर मोख्तारी
खूब चलल  इनका संस्कृत अंगरेजी महाजनी बंगला आउर लैटिन भासा के जानकारी
हल उर्दू-फारसी के तो पारंगते हलन  धर्म-चर्चा में खूब दिलचस्पी हल 
गांधीजी के सुराज आंदोलन में भी भाग लेलन  सन् १९३१ ई॰ में नमक-कानून
तोड़े के ओजह से ई कोट में बंद कर देल गेलन  पहिले रेभेन्यू केस में
मोख्तार सब बहस नय करऽ हलन इनखे कोरसिस से मोख्तार सब के रेभेन्यू केस में
बहस करे के अधिकार मिलल  बिहार भर के मोख्तार इनका ऊंचा अस्थान दे हलन 
सन् १९४० ईस्वी में इनखर मिरतू भेल  वारिसान में तीन लड़की आउर एक-लड़का
रहलन  [१]जयनाथपति मगही के हिन्दी-बंगला के बराबरी में खड़ा करेके सपना
देखऽ हलन  एकराला उनकर मन में ढेर किताब लिखे लिखवावे और छापे-छपवावे के
हल  लगऽ हे अपन जिनगी में ऊ जादे कुछ न कर सकलन बाकि अपन चार किताब तो
छपवैलन एकर सबूत मिलऽ हे  पहिला उपन्यास हल 'सुनीता'  एकर नामकरन बंगला
के विद्वान आउ बिस्व-बिख्यात भाषा-शास्त्री श्री सुनीति कुमार चटर्जी के
नाम पर कयल गेल हल काहेकि उनके किताब बंगला की उत्पत्ति और विकास से मगही
के जिआबे-जगावे के परेरना मिलल हल  अभी तक 'सुनीता' के मूल प्रति न परापित
भेल हे जइसहीं मिलत ओकरा हम मगही पाठक के सन्मुख रखे के जतन करम 'सुनीता'
के कथावस्तु के बारे में डा॰ सुनीति कुमार चटर्जी के कहना हे कि हमरा इ
उपन्यास के वातावरण बेस न लगल  उ में कहल गेल हल कि एगो बाभन लइकी दोसर
जात के जुआन के साथ ई गुने निकल गेल हल कि उ दुनों में प्रेम हल  सोभाविक
हल कि बाभन लोग एकरा से रंज भेलन आउ जब उ प्रेमी के खिलाफ फौजदारी मोकदमा
चलल तो नाइका उनकर कार्रबाई ला एगो जोसीला भाषन देलक आउ छूट गेल  अइसन
कहानी उ समय फरक-फरक जात के बीच वैमनस्य पैदा करत हल आउ हम ओकर सिखउनी
वाला टोन के भी पसीन न कइली काहेकि हालांकि हमरा पक्का इयाद न हे - उ लइकी
एगो पुरनिया के घरनी हो चुकल हल  [२] इनकर तेसर रचना हल गदहनीत  चउथा
हल स्वराज्य जेकरा में १९३५ के भारत सरकार के कानून मगही में लिखल हे 
[३] इ तीनों किताब के छपल प्रति मिलइत पाठक लोग तक पहुँचावे के जतन कयल
जायत  फूल बहादुर के पहिला संसकरण क्राउन साइज के ४- पेज में छपल हल 
जिल्द पर एगो जोकर के तस्वीर हे जे हैट-बूट पहिनले दहिना हाथ से घंटी
डोलावइत हे आउ बामा हाथ में आदमकद साइज के कागज लेले हे जेकरा पर
फूलबहादुर बड़ा हरुफ में लिखल हे  तस्वीर के उपरे लिखल हे (लड़कन और औरत
ले नै) तेकरे नीचे (मगही के दूसरा उपन्यास)  तस्वीर के नीचे - लिखवैया
जयनाथ पति  कीमत (तीन आना)  उपरकी लाइन से ई साफ बुझा हे कि जउन जमाना
में ई उपन्यास लिखायल हल ऊ घड़ी लइकन आउ औरत लोग के उपन्यास के पढ़ना बरजनी
हल काहेकि एकरा में कोई अइसन अस्लील बात न लिखल गेल हे डा॰ सुनीति कुमार
चटर्जी फूल बहादुर के मजाकिया व्यंग (सटायर) कहलन हे  बिहारशरीफ के
मोख्तार साहेब सामलाल बड़ा धुरफंदी हलन  इनका पर रायबहादुरी के जनून सवार
हो गेल हल  नया एस॰ डी॰ ओ॰ नवाब साहेब अयलन तो उनकर चमचागिरी करके आउ मन
मोताबिक पतुरिया सप्लाई करके अपन मनकामना पूरन कयल चाहलन  बाकि उनका फलिहत
न मिलल आउ राय बहादुर के बदले में पदवी मिल गेल फूल बहादुर के  एही
एतना कथा के ताना बाना में ऊ घड़ी के कचहरी आउ सरकारी अफसरान में फैलल
भ्रष्टाचार पर बड़ी करारा चोट कयल गेल हे हंसिये मजाक में एतना तो इंसाफ
हे कि ई उपन्यास मगही भाषा में होय पर भी एकरा पर आंचलिकता के कोई छाप न
हे एकरा में जउन समाज के तस्वीर उरेहल गेल हे उ बिहारशरीफ इलाका के गंवइ
समाज न हे बलुक सहरुआ समाज हे ओहू पूरा न हे खाली कचहरी के चारों तरफ
चक्कर काटऽ हे  कहीं इहां से बाहर निकलल तो पतुरिया के गली तक पहुंच के
लौट आयल बस लगऽ हे जयनाथ पति जी अपन मोख्तारकारी के अनुभो के आधार पर ई
उपन्यास रचलन हल  एही से कचहरी के कारनामा के कच्चा चिट्ठा बड़ी खूबी से
खोल के रख देलन हे  एस॰ डी॰ ओ॰ नवाब साहेब के मुंह से कचहरी के कारबार में
सुधार के उपाय भी बतौलन हे जे बड़ा सटीक हे  मगही समाज के आंचलिक तस्वीर
के झलकी ऊ अपन पहिलका उपन्यास सुनीता में देखा चुकलन हल  तो सुनीता आउ
फूल बहादुर दुनो मिल के ऊ इलाका के सहरु आउ गंवई तस्वीर पूरा करऽ हे 
उपन्यास पढ़ला पर ई कहल जा सकऽ हे कि फूल बहादुर पात्र प्रधान समस्यामूलक
व्यंग हे  उपन्यास कला के नजर से एकर परिछन सुधी विद्वान लोग करतन भाषा
आउ लिखावट में भी इनकर प्रयोग देखल जा सकऽ हे  अध्याय के बदले अध्या
आउ प्राक्कथन के जगह पर मुखबंध सबद मगही में उनकर देन हो गेल 
समालोचना सबद ला परिछन तो निछक्का मगही हो गेल  मगही लिखे में एक
समस्या हरदम सामने आवऽ हे कि सबद के अकारांत अच्छर पर जे दीर्घ स्वर होवऽ
हे ओकरा कइसे लिखल जाय  हमनी तो बिकारी - (ऽ) देके काम चलावऽ ही जइसे
कहऽ चलऽ  जयनाथपति जी एकरा ला अंतिम अच्छर के पहिले हाइफन से काम
चलौलन जइसे क-ह च-ल पुस्तक के संपादन घड़ी कहीं-कहीं कुछ सुधार करे
पड़ल हे ओकरो बता देना उचिते होयत  पहिला छपाई में पूर्णविराम बहुत कम
जगह पर देल गेल हे जेकरा से पढ़े में भी उसकुस होवऽ हे आउ अरथो लगावे में
मोस्किल पड़ऽ हे  ई लेल जहां उचित समझल गेल  पूर्णविराम लगा देल गेल हे 
पुस्तक के सुरू में उल्टा कौमा ( - ) के इस्तेमाल भेल हे बाद में छोड़
देल गेल हे संपादन घड़ी उल्टा कौमा एकदम्मे हटा के एकरूपी बना देल गेल हे
 अइसने एकरूपताई लागी जहां-जहां अै अे के परयोग भेल हे उहां ऐ
ए बना देल गेल हे  हिज्जे में भी बहुत गड़बड़ी हल  एक सबद के कई तरह से
लिखल गेल हल  ई संस्करण में ओही हिज्जे रक्खल गेल हे जे जादे उचित बुझायल
 जइसे कहीं ख्याल लिखायल हे तो कहीं खेयाल  मगही के परकिरती के
मोताविक खेयाल के ठीक मानल गेल हे आउ ओइसने सुधार कर देल गेल हे  तइयो
जउन सबद के एक्के हिज्जे पूरे किताब में रखलन हे ओकरा बदले के कोरसिस न
कयल गेल हे जइसे 'बाकि' के बदले बाकी मगही के ई छेयालिस साल पुरान
उपन्यास फिर से छपल एकरा ला श्री लक्ष्मी पुस्तकालय के मालिक मगही प्रेमी
परमेश्वर प्रसाद के आभार न भुलावल जा सके जे अपन घनश्याम प्रेस में एकरा
'बिहान' के अप्रील-मई (१९७४) के जोइयां अंक आउ किताब के रूप में छपवावे के
किरपा कयलन पटना : अप्रील १९७४ राम नन्दन
-------------------------------------------[१] 'योगेश' श्री जयनाथपति :
मगही के पहिला उपन्यासकार 'बिहान' अंक १० बरीस ८ दिसम्बर १९६७ पृ॰ २
[२] डा॰ सुनीति कुमार चटर्जी चिठियांव-पतियांव में लिखल अँगरेजी चिट्ठी
के उल्था 'बिहान' बरीस १३ अंक २ फरवरी १९७४ पृ॰ २९ 
[३] योगेश डपरकी पृ॰ ३ फूल बहादुर(१९२८) मगही के पहिला उपन्यासकार जयनाथपति (१८८0-१९४0) के
लिक्खल पहिला उपलब्ध उपन्यास हकइ  ई उपन्यास के उनखर 'मुख बंध' से पता चलऽ
हइ कि ऊ अप्पन जीवन में कइए गो मगही रचना के प्रकाशित करवावे के योजना
बनइलका हल  लेकिन धन के अभाव में अइसन नयँ कर पइलका  उनखर पहिला उपन्यास
सुनीता (१९२७) के समीक्षा #### परिछन) प्रसिद्ध भाषाविज्ञानी सुनीति
कुमार चटर्जी कइलका हल जे कलकत्ता से प्रकाशित #### #### के अप्रैल
१९२८ वला अंक में पेज ४३0 पर छपले हल  लेकिन न तो ई समीक्षा आउ न तो मगही
के ई पहिला उपन्यास सुनीता अब उपलब्ध हकइ  ई सब के खोजे ल बहुत प्रयास
कैल गेलइ लेकिन मिल नयँ पइलइ  मगहियन बन्धु आउ मगही में रुचि रक्खेवला
अन्य लोगन खातिर मगही के ई पहिला उपलब्ध उपन्यास अन्तरजाल पर प्रस्तुत कइल
जा रहले ह  ई बात के पूरा-पूरा प्रयास कइल गेले ह कि मूल पहिला संस्करण
में प्रयुक्त वर्तनी (हिज्जे) जस के तस बरकरार रहे  उपन्यासकार के बारे
विस्तृत जनकारी आउ ई उपन्यास फूल बहादुर में प्रयुक्त वर्तनी पर समीक्षा
लगि ई उपन्यास के दूसरा संस्करण के संपादक प्रो॰ राम नन्दन लिखित परिछन
देखल जाय  --- नारायण प्रसादपहला भाग ( मूल प्रति में ) पृष्ठ १-१०९१ नानी के कहानी १-६२ नानी के
सपना ७-८३ जीरवा के दोकान ९-१३४ भिखना के चाचा उर्फ नारद १४-१६५ नानी के
दरद-कथा १६-२३६ रमधार मिसिर के ठकुरबारी २३-२८७ बरमा के दलान २८-३१८
सुसमा आउ नगीना ३१-३६९ निरबल के बल राम कि काम  ३६-४३१0 रोझन के जूता
४३-४६११ नगीना आउ सुक्खू ४६-५११२ दूनो महतो ५१-५५१३ खदेरन के जालसाजी आउ
भूत के अंत ५६-५९१४ खदेरन के हौसला टूट गेल ६०-६५१५ गाँव में तीन खुसी
६५-६८१६ तइयो नरक बचल रहल ६८-७११७ रोहन के तिरभुज खेल ७२-७४१८ गाँव में
नरक (कि नरक में गाँव) ७४-७५१९ सरग के देवदूत ७६-७९२0 गाँव में सहर घुसे
लगल ८०-८२२१ गाँव दोगल हो गेल ८३-८७२२ आखिर चुनाव आ गेल ८७-९२२३ नानी
टोला के मीटिंग ठकुरबारी पर ९२-९६२४ धरती माय के असीर्वाद ९७-१०३२५ गाँव
बदल गेल १०३-१०९दूसरा भाग ( मूल प्रति में ) पृष्ठ १११-२१२२६ रिंग-रिंग के
खेल ११३-११८२७ अस्पताल के तइयारी ११८-१२२२८ महतो के अनसन आउ डगदर
१२२-१२५२९ सुक्खू के मील में दुर्घटना १२६-१३०३0 गाँव नहर पर १३०-१३४३१
नानी के गाँव आउ रिंग रिंग के खेल  १३५-१३७३२ सुक्खू आउ बेला १३८-१४१३३
रग्घू के अल्हैत कि नेकलाइट  १४१-१४५३४ गाँव में महामारी १४५-१४८३५ बेला
कि सुक्खू  १४९-१५२३६ गाँव में संडक आउ बिजुली १५२-१५६३७ सहर से गाँव
में १५६-१६१३८ बिन बिआहल बेटा-पुतोह १६१-१६३३९ अनकहल सचाई १६३-१७३४0
रग्घू के नेतागिरी १७३-१७९४१ काम के चक्का घहराय लगल १७९-१८४४२ रग्घू के
चकर चाल १८४-१८८४३ नानी के मूरति १८८-१९२४४ नानी के मूरति आउ सुगिया
१९२-१९६४५ भाई-बहन के अमर संबंध १९६-२०१४६ नानी के गाँव में पुलिश
२०१-२०४४७ सुगिया काम सम्हारलक २०४-२०७४८ नानी के तेज नानी में
२०७-२०९४९ उपसंहार २०९-२१२नारायण जी जय हिंद आपका ब्लॉग आज खोलने का समय मिला नवरात्रियाँ चल रही
हैं समय का अकाल हैमैं आपका ये उपन्यास पूरा पढ़ कर ही कमेन्ट करूंगी आज
तो आपको दशहरे की बधाई देने आ गयी आप विद्वान हैं सारे मंत्रों का शुद्ध
उच्चारण भी कर लेते होंगे किन्तु आम आदमी नहीं कर पातामुझे उस मंत्र की
त्रुटियाँ ज्ञात हुईं इसके लिए आपको धन्यवाद जिस किताब से मैंने लिया है
उसमें प्रिंटिंग मिस्टेक रहा होगा मैं वेद-पुरानों की ज्ञाता नहीं हूँ
किन्तु वेद उपनिषदों से मैंने वह खजाना निकाल लिया है जिससे सैकडों लोगों
का दुःख दूर हो सकता है आजकल यजुर्वेद भी पढ़ रही हूँ किन्तु मैं ऐसे
ज्ञान की खोज के लिए ये सब पढ़ती हूँ को सामयिक रूप से कल्याणकारी हों शेष
पुनःएक बरस हाजती कैदी रहला के बाद कोट फैसला सुना देलक कि रग्घू के ताह जनम
कठीन मेहनत के साथ कैद में रखल जाय  फैसला के बाद रग्घू जिला जेल से
केन्द्रीय कारा में भेज देल गेल  गाँव के लोग के ई खबर मिलल तो सुक्खू आउ
नगीना के बड़ा दुख भेल  अब तक ओहनी रग्घू बहु के संतोख देइत रहलन हल कि एक
दिन उनका रहाई हो जायत काहे से कि गाँव के कोई लोग उनकर खिलाफ में गोवाही न
देलक हल  थाना के गोवाही आउ परिस्थिति के सबूत पर उनका जिनगी भर ला जेहल
दे देल गेल हल सुक्खू आउ नगीना के सरगनई में एगो मीटिंग कैल गेल कि रग्घू
के छोड़ावल जाय जेकरा ला हाईकोर्ट में अपील कैल जाय  जउन गाँव में एक आदमी
भी दुखी हे ऊ गाँव के लोग के सुखी रहे के कोई अधिकार न हे - सूरुज चा के
इहे कहलाम (सिद्धांत) हल  आउ ई गाँव में तो दू परानी हरमेसे ला दुखिया हथ
- रग्घू जेल में रहके आउ रग्घू बहु घरे रहके दुखिया हे  ओहनी के दुख सउँसे
गाँव के दुख हे  से तय भेल कि रग्घू के छोड़ावे ला सउँसे गाँव दने से
मोकदमा लड़ल जाय  इहे घड़ी सुगिया एगो आउ प्रस्ताव रखलक - नानी के मूरति
के बगले में सूरुज चा के भी मूरति स्थापित हो जाय के चाही आउ पत साल ओहनी
के इयादगारी में इहाँ मेला लगे के चाही “ ई काम सुसमा पर सौपल गेल आउ
सुक्खू पर कोर्ट के काम देल गेल  सुगिया नानी गाँव आउ नानी टोला के दरार
भरे में दिन रात लगल हल  सुगिया के सोच दिन-रात इहे फिकिर में हल कि गाँव
के मजूर के सम्बन्ध सब दिन ला कइसे बढ़िया हो जाय  सब लोग भाई-बहिन नियन
मिल-जुल के रहथ आउ खेती में कमा खाथ  बचल समय में इहाँ छोट-छोट रोजगार
चालू हो गेल हे  बेकार बइठल मरद-मेहरारु कुछ न कुछ करके उपार्जन कर ले हथ
आउ मजे में खा पीअ हथ बाकि मजूर-किसान के सम्बन्ध हरमेसे ला सुधर जाय के
चाही  से एक रोज इहे प्रस्ताव ऊ नगीना भिरु रखलक  नगीना बड़ा खुस भेल आउ
बोलल हम तो एकरा ला ढेर दिन से चिंतित ही  खेत हमरे हे बाकि खेती में काम
करे ओला के भी तो ओकरा पर अधिकार हे  हमर राय हो कि किसान-मजूर दूनो मिलके
खेती करे आउ जे पैदा खेत में होय ऊ लागत मजूरी काटके दूनो में बाँट देल जाय
सुनके सुगिया तो अचकचा गेल  अइसन सुविधा तो सरकार भी न दिया सके  एकरा
से बढ़के मजूर लोग के आउ का फैदा हो सकऽ हे  से सुगिया दउड़ल नानी टोला पर
गेल आउ सब लोग के ई खुसखबरी सुना देलक  सुनते मातर सुन्नर जमुना गनौरी
आउ ढेर मधेस एके तुरी बोललन - का ठीके अइसन नगीना बाबू कहकथिन हे सुगिया
बेटी त का हम झूठ कहऽ हियो  आखिर ओहनी महतो घराना हथिन  नानीये के अंस
मेंकर न हथिन  ओहनी के बात अटूट होबऽ हे  आज से इहाँ कोई मजूर-मालिक न
रहल  सब के जोत-जमीन पर अधिकार हे  मिलजुल के जेतना जादे पैदा कैल जायत
ओतने लाभ सब के मिलत सुनके सबके लगल कि सचमुच में नानी के गाँव सरग के
एगो टुकड़ी हे आउ इहाँ के लोग सरग के दूत हथ  नानी जइसन धरती माय अइसने
सरग के जनम दे हे ओने सुक्खू रग्घू के छोड़ावे ला हाईकोर्ट में अपील कर
देलन  एक रोज ऊ बेला के साथे रग्घू से मिले जेहल में गेलन  साथ में
सुगिया आउ सुसमा भी हलन  रग्घू जेल के भीतरे से एहनी के देखलक तो ओकर
पागलपन आउ भभक गेल  जहिना से ऊ सुनलक हे कि ओकरा ला सूरज महतो अनसन करके
परान तेयाग देलन हे तहिना से एक-ब-एक ऊ पगला गेल हे  ऊ दिन-रात बकइत रहऽ
हे कि हमरा सूरज चा भिरु ले चल आउ जे ओकर मन के खिलाफ बोल दे हे ओकरा पर
बिगड़ के भूत हो जा हे  ओकर हाथ-गोड़ में हेरी-बेरी देल हल  एहनी चारो के
देखते ऊ खूँखार बन गेल आउ गरजे लगल - तोहनी जमदूत हें तो हमरा सूरुज चा
भिरु जल्दी ले चल न तो एक-एक के कच्चे चिबा जबउ आउ तू गे सुगिया इहाँ का
बरहोर हउ कि ढुलुआ ढुलबे  जो जो बेला-सुक्खू के गठजोरी करा दे  ई बरमा
के बेटी काहे ला आयल हे  जमींदार के खूँखार बेटी  एगो सुक्खूये हमर इयार
हे जे सुरुज चा से भेंट करा सकऽ हे  तोहनी सब जो भाग  सुक्खू के अकेले
हमरा भिर छोड़ दे सुक्खू जेहल के फाटक के जंजीर से हाथ बढ़ाके रग्घू के
पीठ पोछइत बोलल - रग्घू भाई तू एतना घबरायल काहे हऽ  सूरुज चा तोरा
खोजइत हलथुन  कल लिया चलबवऽ  अयँ सुरुज चा अभी जीते हथ  हमरा एहनी
सारन कह देलन कि मर गेलथुन  सब कहे ओलन के अपने नियन जाँता न पिसवा देली
तो फिन हमर नाँव रग्घू नऽ तू चुपचाप एकरा रख लऽ सूरुज चा तोरा नस्ता
करे ला फल-मिठाई भेजकथुन हे तब तो सच्चो के न ऊ जीते हथ  लावऽ जल्दी
दऽ देखी तो कउची देलन हे रग्घू सुक्खू के हाथ से फल-मिठाई लेके अपन माथा
में ठेकौलक आउ देखते देखते उहाँ खाड़ जेल के सब करमचारी में बाँट देलक आउ
बोलल - देख हमर चचा केतना मानऽ हथ आउ तोहनी कह देलें कि ऊ मर गेलन हे 
अब से कोई अइसन बात बोलवें तो जीभ कुबार लेबऊ  फिन सुगिया दने घूरके बोलल
- देख सुगिया तोरा एगो भार देइत हिअउ - सुक्खू भाई के सादी बेला भाभी से
करा दे  खाली गेठजोरी कर देवे से तोर काम खतम न हो जतउ अबरी सुसमा कहलक
- तू घबराइत काहे ला हऽ  जल्दीये छूट जयबऽ तो चलके तू ही परोहताई कर
दिहँऽ  सूरुज चा समधीआरो कर देथुन फिनो रग्घू खुस होके बोलल - तब सूरुज
चा सचमुच में जिन्दे हथ आउ हमरे एहनी पगला कहऽ हथ  पगला तो इहाँ के सब लोग
हो गेलन हे  उलटे चोर कोतवाल के डाँटे  हम तो एकदमें ठीक न हीं सुक्खू
भाई  तोरा का राय हो तू एकदमें ठीक हऽ  तोरा पागल के कहइते हे  कुछ
दिन में हमनी सब तोरा लेवे अववऽ  साथ ही चल के सूरुज चा से मिल लिहँऽ आउ
नानीओ से भेंट कर लिहँऽ नानीओ आ गेल हे  तब तो अब हमर गाँव नानी के
गाँव - हा - हा - हा - हा  सूरुज चा मिल जयतन नानी से भेंट हो जायत उहाँ
सुगिया भी रहत  सब लोग रहतन - हा-हा हा-हा रग्घू के फिनो पागलपन के दौर
उपट गेल  जेल करमचारी एहनी के जायला कहे लगलन आउ रग्घू के पकड़ के ओकर
कोठरी में बंद कर देलन  ऊ उहऊँ से जोर-जोर से गरजे लगल जे एहनी के बाहर तक
सुनाइत हल खोल हमरा सूरुज चा भिर जाय दे  नानी के गाँव में जाय दे न तो
केवाड़ी तोड़ देबऽ  सुक्खू भइया दौड़िहँऽ हो एहनी सूरुज चा से मिले न
देइत हथ  दउड़ सुगिया तू तो निठुर हे बाकि बेला तू तो सबके सेवा करऽ हे
 दउड़ हमरा सूरुज चा भिर जाय दे सुक्खू जेलर से कह रहल हल - इनका
जल्दी मनोरोग के डाक्टर से बढ़िया इलाज करावल जाय  एकरा में जे खरचा लगत ऊ
सब नानी गाँव के लोग देतन  कोई तरह के कोताही न होय के चाहीं  जेलर के
खर्चा के कुछ पइसा देके भारी मन से एहनी सब गाँव लौट अयलन रग्घू के बढ़िया
से बढ़िया ईलाज करे ला नानी गाँव से खरचा जाय लगल आउ जेहल से रेहाई ला
हाईकोर्ट में मोकदमा के सुनवाई भी होबे लगल #### #### #### #### #### #### #### #### #### #### #### #### सुगिया-सुसमा-बेला के त्रिमूर्ति  सुक्खू-नगीना के जोड़ी  मिसिर
बरमा सूरुज आउ रोझन के चौखम्भा में एक खम्भा टूट गेल तो ऊ कोना के गिरे से
बचावेला सुन्नर गनौरी आउ जमुना दउड़ गेलन  चौखम्भा पर खड़ा घर तो न गिरल
बाकि एक खम्भा में अनेक लोग के लगे से छत चरमराय के डर हल  से
मिसिर-बरमा-रोझन के कर्म-द्रष्टा के रूप में साक्षी रखके चौखम्भा के एक
कोना में सुक्खू  दोसर कोना में नगीना तेसर कोना में जमुना आउ चौथा कोना
में टेनिया के लगा देल गेल  रोझन मिसिर जी आउ बरमा जी के कान्हा पर अपन
एकह गो हाथ रखके बोललन – “आवऽ गनौरी आउ तू हूँ सुन्नर बोलऽ 'सीरी राम जय
राम जै-जै राम' आउ सुसमा के कर्म-पंथ के राही बन जा  नानी गाँव के सूरुज
महातमा के यही संदेस - ‘आज से ई गाँव में न कोई बड़ न कोई छोट न इहाँ कोई
जात न कोई मजूर न कोई किसान  सब अपन-अपन काम के राही हथ अपन कर्म के
पथिक ‘ 'सीरी राम जय राम जै-जै राम'  आउ हमर जूता के मोटरी कपार पर उठा
दे टेनी कसबा चलिअउ बेरा हो गेल हे “सुक्खू-बेला आउ नगीना-सुसमा बाइज्जत सरकारी गाड़ी से घरे पहुँचा देल गेलन
आउ ओही गाड़ी से रग्घू के गिरफतार करके जिला जेल में भेज देल गेल  ओही
घड़ी से सुरुज महतो नानी के मूरति भिजुन आमरन अनसन सुरुम कर देलन  ई तीनो
काम एके मुहूर्त में एक रोज सुरुम भेल  गाँव में एके तुरी सुख दुख आउ
अचरज बेआप गेल  सब लोग अचरज में हलन कि अब महतो जी के अनसन करे के ना
जरुरत हे  फिनो गाँव के सब लोग नानी के मूरति भिजुन जुट गेलन  अब ही महतो
जी खाली अनसन न कैले हलन मूक भी हो गेलन हल  दिन में साँझखनी खाली एक
तुरी सुगिया से बोले ला कहके ऊ मूक भेलन से ऊ दोसरा दिन दुपहर ला ओइसही गुम
हथ  अबरी ऊ पानी भी न पी रहलन हे  लोग साँझ के आसा में हथ कि बेर डूबे
पहिले कुछ सुगिया के अपन उपदेस देतन जे गाँव ला संदेस होयत  #### ********सुगिया के सरगनई में गाँव के लइकी जवनकी आउ बुढ़ियन के बढ़का जमात थाना पर
पहुँचल तो थाना गाँव-जेवार के लोग से घेरा गेल  सब चुपचाप सांत थाना के
चारु बगल बइठल हलन  थानादार दंगा बढ़े के डर से गिरफदार चारो लोग के जिला
के जेल में रात ही भेज देलक हल  तपसेआ करे ओलन से स्वार्थी इन्द्र के जइसे
डर लगऽ हे ओइसही थानादार भी सूरुज महतो अइसन संत से डरे काँप रहल हल आउ
भीतरे-भीतरे उनको गिरफदार करे के जोजना बना रहल हल  सांति भंग करे के
खिलाफ में उनका पकड़े के औडर दे रहल हल कि सुगिया थाना पर गरजइत पहुँच गेल
खबरदार कि कोई सिपाही सूरुज चा दने बढ़े  एक-एक के कच्चे चिबा जबउ  ई
घड़ी महातमा के बात लोग न सुने  ऊ समय खतम हो गेल जब अनसन सांति आउ
अहिंसा से अंगरेजी राज काँपे लगऽ हल  अब समय बदल गेल हे तोहनी बात से नऽ
लात से सुनबें  फिनो कसके गरजल - सूरुज महतो - जिंदाबाद  सउँसे जमात
से अकास चिर देवे ओला आवाज आयल - जिंदाबाद-जिंदाबाद  फिनो सुगिया जोर से
गरजल - रग्घू गद्दार हे   पहिले से भी दोगुना अवाज उठल - गद्दार हे
गद्दार हे  - थानादार ओकरा जल्दी पकड़ - जल्दी पकड़ जल्दी पकड़ 
******** #### ********रग्घू सबसे पहले रोझन के जात से काट देलक हल  फिन जमुना के बाप के काटलक 
ओहनी दूनो महतो टोली में रहके अपन जिनगी काट रहलन हल  फिर रग्घू के जात
सुधार जमात रविदास संघ बनल हल बाकि ऊ ढेर दिन काम न कैलक तब ऊ अल्हैत के
जमात बनौलक हल आउ भीतरे-भीतरे नेकलाइट नेता के बोला के भासन दिआवऽ हल  से
नानी टोला के जादे लोग भीतरे-भीतरे नेकलाइट बन गेलन हल  बाकि रग्घू के
अल्हैत बनाम नेकलाइट भी ढेर दिनाला न चलल  एक-एक करके ओकर जमात के लोग
ओकरा पर अविसवास करे लगलन आउ एक रोज सुगिया-सुक्खू के घटना ओकरा प्रति लोभ
के रहल-सहल परेम एकदमे तोड़ देलक  अब सुन्नर आउ जमुने नऽ बलुक अल्हैत चा
भी रग्घू से नाखुस रहे लगलन  उनका लगल कि रघुये के चलते उनका सब दुर्गत
सहे परल आउ बेटी के प्रति अविसवास पैदा हो गेल हे  ई तरी रग्घू सबके
विसवास खोके एक रोज मन मारले कसबा दने चलल जाइत हल  बर के पेड़ तर जाके
रुक गेल आउ बरहोर धरके खड़ा हो गेल  कतिकउर के घामा में ओकर तिरमिरायल देह
बर के छहुरी में तनी ठंढा गेल तो ऊ सोंच में पर गेल  ओकर सोंच चिन्ता में
बदले लगल बाकि भीतर के पुरुषार्थ सुतल साँप नियन फन छोड़के फुंफकार उठल -
एक-एक सार के दस-दस बरस जेहल के हवा न खिला देली तो हमर नाँव रग्घू नऽ 
बेला सुक्खू हमर जानी दुसमन आउ नगीना-सुसमा राह के काँटा  सबके कुचल न
देली तऽ फिन कोई कहत  बाकि सूरुज महतो ” – उनकर इयाद परते ओकर दिल एक
तुरी सिहर गेल – “ऊ गाँव के गाँधी हथ बाकि हमरा गोड़ से बने परत  तब लोग
जानत कि तरफदारी करे ओला के का भोगे परऽ हे  बरमा आउ रमधार मिसिर तो दाव
के दुदेसिया हथ  आज ओने तो फिन ताकत आ गेला पर हमरा दने  आउ नानी टोला के
हरिजन तो बिना पेंदी के लोटा हथ  ओहनी के लोघड़ाय में केतना देरी हे  आउ
हथ तो ओहनी हमर जाते न  बखत पर हमरे साथ देतन  से अबरी भर कल्टर से मिलके
सब पहिलका बात कह देवे के चाहीं  जदि कसबा के दरोगा ही इनक्वाइरी आ गेल तो
बेला-सुक्खू के साथे नगीना-सुसमा भी हवा खाइत रहतन  तब अकेले सूरुज महतो
अनसन करके परान दे देतन आउ फिन एके साथे सब किलकाँटा निकल जायत  तब महतो
के नऽ रग्घू के राज गाँव में हो जायत - पक्का नेकलाइट के राज काम न धाम
बइठल खाम  तब सुगिया तो अपने हमरा ही आनके बइठ रहत पौ बारह #### #### 0 #### #### #### #### #### #### /* #### #### #### #### #### #### #### #### #### #### #### #### #### #### अपराध आउ दंड भाग
– २अध्याय – ४ज़ोसिमोव उँचगर आउ मोटगर अदमी हलइ थुलथुल आउ बेरंग पीयर
सफाचट चेहरा सीधा सन नियन उज्जर केश चश्मा लगइले आउ मोटगर फुल्लल अँगुरी
पर सोना के अँगूठी  ऊ करीब सताइस साल के हलइ  ऊ ढीला-ढाला फैशनदार हलका
रंग के कोट पेन्हले हलइ हलका रंग के गरमी वला फुलपैंट आउ सामान्य रूप से
देह पर सब कुछ ढीला-ढाला फैशनदार आउ बिलकुल नया कपड़ा (ब्रैंड-न्यू) घड़ी
के चेन भारी-भरकम  ओकर चाल-चलन सुस्त हलइ मानूँ निष्क्रिय आउ साथे-साथ
जानल-पछानल मनमौजी मिथ्याभिमान हलाँकि जबरदस्ती गोपनीय बनावे के प्रयास
तइयो हमेशे उभरके सामने आ जा हलइ  ओकरा से परिचित लोग ओकरा भारी अदमी समझऽ
हलइ लेकिन ओकन्हीं के कहना हलइ कि ऊ अपन काम में होशियार हइ हम तो
भाय तोरा हीं दू तुरी गेलियो हल  देखऽ हो होश में आ गेला ह 
रज़ुमिख़िन चिल्लइलइ देखऽ हिअइ देखऽ हिअइ अच्छऽ त अभी तबीयत कइसन हको
अयँ  ज़ोसिमोव रस्कोलनिकोव से मुखातिब होलइ ओकरा तरफ एकटक देखते आउ ओकर
पास सोफा पर अपन गोड़ रखके बइठते जाहाँ ऊ तुरते यथासंभव अपन देह फैला लेलकइ
अभियो अवसाद #### में हका रज़ुमिख़िन बात जारी रखलकइ उनकर
छालटी #### हमन्हीं अभिए बदललिए ह आउ ई एकरा चलते कन्ने-कन्ने
(रोवे-रोवे) के अवस्था में आ गेला हल ई बात समझल जा सकऽ हइ छालटी बाधो
में देल जा सकऽ हलइ अगर उनका खुद इच्छा नयँ हइ  नस तो ठीक चल रहले ह 
आउ मथवा अभियो कुछ-कुछ पिराऽ हको अयँ हम ठीक हकूँ हम बिलकुल ठीक हकूँ
 अचानक सोफा पर उठके बइठके आउ आँख चमकाके रस्कोलनिकोव दृढ़ स्वर में आउ
चिढ़के बोललइ लेकिन तुरते उ फेर से तकिया पर पड़ गेलइ आउ देवाल तरफ मुँह कर
लेलकइ ज़ोसिमोव एकटक ओकरा देखते रहलइ बहुत अच्छा  सब कुछ जइसे होवे के
चाही ओइसीं हइ ऊ धीमे स्वर में बोललइ  कुछ खइलका ह ऊ लोग बता देलकइ
आउ पुछलकइ कि कउची-कउची खाय लगी देल जा सकऽ हइ सब कुछ देल जा सकऽ हइ 
सूप चाय  मशरूम आउ खीरा जाहिर हइ नयँ देवे के चाही आउ अच्छा हइ कि
बीफ़ (गोमांस) भी नयँ देल जाय आउ  हाँ एकरा में बकवास करे के की जरूरत
हइ   ऊ आउ रज़ुमिख़िन एक दोसरा के देखलकइ  कोय द्रव वला दवाय नयँ आउ
दोसरा सब कुछ नयँ आउ कल हम देखबइ  आझो हो सकऽ हइ  अच्छऽ हाँ
बिहान साँझ के हम इनका टहलावे लगी ले जइबइ  रज़ुमिख़िन निश्चय कइलकइ 
यूसुपोव बाग आ बाद में #### #### #### (पले द क्रिस्ताल) [१] जइबइ
बिहान तो हम इनका जरिक्को छेड़े ल नयँ चाहबइ तइयो  थोड़ा-बहुत  खैर
तखने देखल जइतइ अरे अरे  आझ तो हमरा घरहेली (गृह-प्रवेश) मनावे के
हके दुइये डेग आगू एहो आ सकऽ हका  हमन्हीं बीच ई सोफा पर पड़ सकऽ हका 
तूँ तो रहबऽ न  अचानक रज़ुमिख़िन ज़ोसिमोव तरफ मुखातिब होलइ  भूलिहऽ नयँ
वादा कइलऽ हल शायद हम कुछ देर से अइबो  हुआँ कउची-कउची के इंतजाम कइलऽ
ह अरे कुछ नयँ - चाय वोदका हिलसा मछली #### समोसा परसल जइतइ -
अपने लोग होते जइता ठीक-ठीक केऽ सब्भे हिएँ के हका आउ सब लगभग नयके
हका वास्तव में - बूढ़े चाचा के छोड़के लेकिन ओहो नयके हका कल्हिएँ
पितिरबुर्ग अइला ह कोय काम के सिलसिले में हमन्हीं के भेंट पाँच बरस में
एक तुरी होवऽ हइ ऊ की करऽ हथुन ऊ जिला के पोस्मास्टर के पद पर सारी
जिनगी नीरस बितइलका  जरी-मनी पेंशन मिल्लऽ हइ पैंसठ साल के हथिन चरचा
के लायक कोय विशेष बात नयँ हइ  तइयो हम उनका प्यार करऽ ही  पोरफ़ीरी
पित्रोविच आवेवला हका - अन्वेषण विभाग के स्थानीय पुलिस इंस्पेक्टर 
वकील  लेकिन शायद तोरा मालूम हको त ओहो कोय तरह से तोर रिश्तेदार
हथुन बहुत दूर के लेकिन तूँ त्योरी काहे लगी चढ़ा रहलऽ ह  चूँकि एक
तुरी उनका साथ झगड़ा कइलऽ मतलब शायद तूँ नयँ अइबऽ हम तो ओकरा पर थुक्कऽ
हिअइ ई तो आउ निम्मन बात हइ  खैर आ हुआँ - छात्र सब एगो शिक्षक
एगो सरकारी किरानी एगो संगीतज्ञ सेना के एगो अफसर ज़म्योतोव किरपा
करके हमरा बतावऽ कि तोहर चाहे उनकर (ज़ोसिमोव सिर हिलाके रस्कोलनिकोव तरफ
इशारा कइलकइ) हुआँ पर ज़म्योतोव के साथ की एक रंगन पसीन के चीज हो सकऽ हइ
ओह ई झगड़ालू लोग  सिद्धान्त   आउ तूँ सब्भे त कमानी (स्प्रिंग)
नियन सिद्धान्त पर अड़ल व्यक्ति अपन इच्छा-शक्ति के अनुसार तो मुड़ नयँ
सकबऽ लेकिन हमर विचार में अगर निम्मन अदमी हइ - त एहे सिद्धान्त हइ आउ
हम आउ कुछ जाने ल नयँ चाहऽ ही  ज़म्योतोव एगो बहुत निम्मन अदमी हइ आउ
अप्पन हाथ गरम रक्खऽ हइ (अर्थात् घूस ले हइ) अच्छऽ आउ अपन हाथ गरम करऽ
हइ त ओकरा पर थुक्कल जाय  अगर घूस ले हइ त एकरा से की होवऽ हइ अचानक
रज़ुमिख़िन चिल्लइलइ एक प्रकार से अस्वाभाविक रूप से गोसाऽ के  की हम
तोहन्हीं से ई बात के प्रशंसा कइलियो कि ऊ अपन हाथ गरम करऽ हइ  हम
कहलियो कि ऊ अपन प्रकार के खाली निम्मन अदमी हकइ  आउ सीधे-सीधे सब्भे तरह
से कोय अदमी के देखल जाय त केतना अदमी निम्मन बचतइ  हमरा ई पक्का विश्वास
हइ कि तब हमरा हमर अँतड़ी मिलाके कोय एगो पकावल पियाज से जादे कीमत के
नयँ समझतइ ओहो तब जब तोरो मिला देवल जाय  ई कम हइ हम तो तोरा लगी
दू (पियाज) देबो लेकिन हम तो तोरा लगी देबो खाली एगो  बहुत मजाक हो
गेलो  ज़म्योतोव अभियो लड़का हइ हम अभियो ओकर बाल नोच सकऽ हिअइ काहेकि
ओकरा तीरे के चाही ढकले के नयँ  कोय व्यक्ति के ढकेलके सुधार नयँ सकऽ हो
खास करके अगर ऊ लड़का हइ  लड़का के साथ दोगना सवधानी के जरूरत होवऽ हइ  ए
प्रगतिशील बुद्धू लोग तोहन्हीं के कुच्छो नयँ समझ में आवऽ हको  अदमी के
आदर नयँ करके खुद के अनादर करऽ ह  आउ अगर जाने ल चाहऽ ह तब हम सब शायद
मिलके एक काम शुरू कइलिए ह  हम ई जाने लगी चाहबइ अरे ई सब कुछ पेंटर
के संबंध में हकइ मतलब एगो घर के पुताई करे वला के बारे  हमन्हीं ओकरा
बाहर निकासबइ (छोड़इबइ)  हलाँकि अब कोय तकलीफ के बात नयँ हइ  मामला
बिलकुल बिलकुल अब साफ हइ  हमन्हीं के बस थोड़े जोर लगावे पड़तइ अब फेर ई
घर के पुताई करे वला के की खिस्सा हइ काहे सच में हम नयँ बतइलियो हल 
वास्तव में नयँ  अरे हाँ हम तोरा खाली शुरुआत वला खिस्सा बतइलियो हल 
ई बुढ़िया के हत्या के बारे जे गिरवी रक्खे के काम करऽ हलइ एगो सरकारी
किरानी के विधवा  हियाँ पर एगो घर के पुताई करे वला फँस गेलइ अरे
ई हत्या के बारे तो हम तोरो से पहिले सुनलिए हल आउ एकरा में हमरा
दिलचस्पियो हइ  कुछ-कुछ  एक कारण से  हम ई घटना के बारे अखबरवो
में पढ़लिए हल  आउ अइकी लिज़ावेता के भी तो हत्या हो गेलइ  अचानक
नस्तास्या बक गेलइ रस्कोलनिकोव तरफ मुखातिब होके  ऊ पूरे समय तक कमरे में
हलइ दरवजवा के बगल में चिपकल सुन रहले हल लिज़ावेता के  मोसकिल से
सुनाय देल जाय वला अवाज में रस्कोलनिकोव बड़बड़इलइ आ ऊ लिज़ावेता के समान
बेचे वली के तूँ नयँ जानऽ ह  ऊ हियाँ निचला मंजिल पे अइते रहऽ हलइ  एक
तुरी तोहर कमीज के रफू कइलको हल रस्कोलनिकोव देवाल के तरफ मुँह कर लेलकइ
जाहाँ गंदका पियरका कगजवा पर के उजरकन छोटगर-छोटगर फुलवन में से एगो भद्दा
सन उज्जर फूल चुन लेलकइ जेकरा में भूरा रंग के एक प्रकार के धारी हलइ आउ
ओकरा जाँचे लगलइ - ओकरा में केतना पत्ती हकइ पतियन में कइसन दाँता (काँटा)
हकइ आउ केतना धारी हइ  ओकरा अइसन लग रहले हल कि ओकर हाथ-गोड़ सुन्न पड़ल हइ
मानूँ काटके अलगे कर देल गेल ह लेकिन ऊ तनिक्को हिलहूँ-डुल्ले के कोशिश
नयँ कर रहले हल आउ फुलवा तरफ एकटक देख रहले हल लेकिन ऊ घर के पुताई करे
वला के की होलइ  एक प्रकार के खास नराजगी के साथ ज़ोसिमोव नस्तास्या के
बड़बड़ाहट के बीच में कटलकइ  ऊ एगो उच्छ्वास लेके चुप हो गेलइ आ ओकरा तो
हत्यारा समझ लेल गेलइ  रज़ुमिख़िन जोश के साथ बात जारी रखलकइ एकर कोय
सबूतो हइ की खाक हइ सबूत  बल्कि सबूत के नाम पर खाली ई सबूत तो कोय
सबूत नयँ हइ अइकी एहे बात के साबित करे के जरूरत हइ  ई बिलकुल पक्का ओहे
हइ कि ओकन्हीं सबसे पहिले एकन्हीं के धर लेलकइ आउ एकन्हीं पर सन्देह कइलकइ
की नाम हइ एकन्हीं के  हाँ कोख़ आउ पेस्त्र्याकोव  छी  कइसन बेवकूफी
कइल जा रहले ह कोय बाहरी अदमी के भी घिन आवऽ हइ  पेस्त्र्याकोव तो शायद
आझ हमरा हीं आवे वला हइ  अच्छऽ रोद्या तूँ तो ई मामला के बारे जानऽ
होतऽ तोर बेमार पड़े के पहिले के बात हको ठीक ऊ घटना के एक दिन पहिले के
जब थनमा में तूँ बेहोश होके गिर गेलहो हल जब हुआँ लोग एकरा बारे बातचीत कर
रहले हल ज़ोसिमोव उत्सुकता से रस्कोलनिकोव के देख रहले हल लेकिन ऊ
हिललइ नयँ आ तूँ जन्नऽ ह रज़ुमिख़िन  हम तोरा देखऽ हियो - तूँ कइसन
हड़बड़िया अदमी हकऽ  ज़ोसिमोव टिप्पणी कइलकइ अइसन हो सकऽ हइ तइयो हमन्हीं
ओकरा छोड़ा लेबइ  रज़ुमिख़िन टेबुल पर मुक्का मारके चिल्ला उठलइ  जानऽ हो
हमरा सबसे जादे खेदजनक की लगऽ हइ  ई बात से नयँ कि ओकन्हीं झूठ बोलऽ हइ
झूठ के हमेशे माफ कर देल जा सकऽ हइ झूठ बोलना तो निम्मन बात हइ काहेकि
एकरा सहारे सच के पता लगावल जा हइ नयँ खेदजनक ई बात हइ कि ओकन्हीं झूठ
बोलऽ हइ आउ साथे-साथ अपन झूठ के पूजा करऽ हइ  हम पोरफ़ीरी के आदर करऽ
हिअइ लेकिन  मसलन पहिले-पहिल कउची उनका चक्कर में डाल देलकइ  दरवाजा
अन्दर से बन हलइ लेकिन जब दरबान के साथ अइते गेला - त दरवाजा खुल्लल हलइ -
एकर मतलब ई हइ कि कोख़ आउ पेस्त्र्याकोव हत्या कइलकइ  त ई हई ओकन्हीं के
तर्क  एतना उत्तेजित मत होवऽ ओकन्हीं के खाली गिरफ्तार कइल गेलइ
ओकन्हीं के अइसन कइसूँ करहीं पड़ते हल  प्रसंगवश - हम ई कोख़ से मिल्लऽ
हलिअइ ऊ मालूम पड़लइ बुढ़िया के हियाँ से गिरवी के गर-छोड़ावल समान खरीदऽ
हलइ हइ न हाँ एक प्रकार के चालबाज  ऊ करजा के वचनपत्र भी खरीदऽ हइ 
अवैध व्यापारी  भाड़ में जाय ऊ  जन्नऽ हो हमरा कउची पर जरनी बरऽ हइ 
ओकन्हीं के घिसल-पिट्टल सबसे ओछा दकियानूसी रूटीन से जरनी बरऽ हइ  आ
हियाँ ई खास मामला बिलकुल नयका तरीका अपनावे के रस्ता खोल सकऽ हइ  खाली
मनोवैज्ञानिक आँकड़े से ई देखावल जा सकऽ हइ कि सच तक कइसे पहुँचल जा सकऽ हइ
 ओकन्हीं के कहना हइ - 'हमरा पास तथ्य हकइ ' लेकिन तथ्य सब कुछ नयँ हइ
कम से कम आधा काम ई बात में हइ कि तथ्य के उपयोग कइसे कइल जा हइ आउ तूँ
तथ्य के उचित तरह से उपयोग कर सकऽ हो लेकिन चुप नयँ रहल जा सकऽ हइ जब ई
महसूस होवऽ हइ आउ ठोस बुनियाद पर महसूस होवऽ हइ कि ई मामला में मदत कइल
जा सकऽ हइ खाली बस  ओह   तोरा मामला के विस्तार से जनकारी हको
खाली घर के पुताई करे वला के बारे में जनकारी के इंतजार में हकिअइ
हाँ हम की कह रहलूँ हल  अच्छऽ सुन्नऽ खिस्सा - हत्या के ठीक तीन दिन
बाद सुबहे जब ओकन्हीं कोख़ आउ पेस्त्र्याकोव के साथ निपटिए रहला हल -
हलाँकि ओकन्हीं अपन कदम-कदम के हिसाब रिपोर्ट कर चुकले हल आउ मामला सब कुछ
साफ हो चुकले हल  - कि अचानक बिलकुल अप्रत्याशित तथ्य उभरके अइलइ दुश्किन
नाम के एगो किसान जे ओहे घर के सामने के एगो कलाली के मालिक हइ थाना में
हाजिर होवऽ हइ आउ जेवर के एगो डिबिया लावऽ हइ जेकरा में सोना के कनबाली
हइ आउ ई पूरा खिस्सा बयान करऽ हइ –‘परसुन साँझ के ठीक आठ बजे के बाद दौड़ल
अइलइ’ - दिन आउ समय  ध्यान देहो  - ‘घर के पुताई करे वला मजदूर मिकोलाय
(मानक रूसी में ‘निकोलाय’) जे एकर पहिलहूँ दिन में हमरा हीं अइले हल आउ
हमरा पास ई डिबिया लइलकइ जेकरा में सोना के कनबाली आउ रत्न हलइ आउ ई सब
के गिरवी पे रखके दू रूबल मँगलकइ जेकरा पर हमर प्रश्न - काहाँ से लइलहीं
 त ऊ उत्तर देलकइ कि फुटपाथ पर से उठइलकइ  एकर आगे हम आउ कुछ नयँ
पुछलिअइ ’ ई तो दुश्किन के कहना हइ - ‘आउ एक नोट निकासके देलिअइ मतलब एक
रूबल काहेकि सोचलिअइ कि हमरा हीं नयँ त दोसरा हीं गिरवी रखतइ आउ ई सब
ले-देके एक्के पड़तइ - ऊ पी-पाके उड़ा देतइ आ बेहतर होतइ कि ऊ चीज हमरा हीं
रहतइ - जेतने दूर रखबऽ ओतने असानी से पइबऽ आउ कहीं कोय अइसन-ओइसन बात
होतइ चाहे कोय अफवाह सुनाय देतइ त हम पुलिस के सामने रिपोर्ट कर देबइ ’
खैर वस्तुतः ई सब तो ऊ अपन नानी के सपना सुनाब करऽ हइ घोड़ा नियन झूठ बोलऽ
हइ (अर्थात् सफेद झूठ बोलऽ हइ) काहेकि हम दुश्किन के जानऽ हिअइ खुद्दे ऊ
गिरवी रक्खऽ हइ आउ चोरी के माल छिपावऽ हइ आउ मिकोलाय से ठगके तीस रूबल
कीमत के चीज ई लगी नयँ लेलकइ कि पुलिस के सामने ‘पेश करतइ’  अच्छऽ भाड़
में जाय सुन्नऽ दुश्किन बात जारी रक्खऽ हइ – ‘आउ ई किसान मिकोलाय
देमेन्त्येव के हम बचपन से जानऽ हिअइ हमरे गुबेर्निया (राज्य) आउ जिला
ज़रायस्क के रहेवला हकइ काहेकि हम खुद रियाज़ान से हकूँ  आउ मिकोलाय हलाँकि
पियक्कड़ तो नयँ हइ लेकिन पीयऽ हइ आउ ई हमरा मालूम हलइ कि ऊ एहे घर में
काम करऽ हइ पुताई करऽ हइ मित्रेय (मानक रूसी में ‘द्मित्री’) के साथे आउ
दुन्नु एक्के जगह के हइ  आउ नोट पइतहीं ऊ ओकरा तुरते भँजा लेलकइ एक्के
बैठकी में दू गिलास चढ़ा लेलकइ रेजकी लेलकइ आउ चल पड़लइ लेकिन मित्रेय के
ओकरा साथ ऊ बखत हम नयँ देखलिअइ  आउ दोसरा दिन हमरा सुन्ने में अइलइ कि
अल्योना इवानोव्ना आउ ओकर बहिनी लिज़ावेता इवानोव्ना के कुल्हाड़ी से हत्या
कर देल गेलइ आउ हम ओकन्हीं के जानऽ हलिअइ श्रीमान आउ तुरते हमरा कनबाली
के बारे शक्का हो गेलइ काहेकि हम जन्नऽ हलिअइ कि दिवंगत बुढ़िया समान
गिरवी रखके पइसा दे हलइ  हम ओकन्हीं के घर पर गेलिअइ आउ सवधानी से अपने
खातिर जनकारी लेवे लगलिअइ चउआ पर चलके (दबे पाँव) आउ सबसे पहिले पुछलिअइ
- 'मिकोलाय हकइ' आउ मित्रेय बतइलकइ कि मिकोलाय मस्ती मारे गेले हल सुबहे
पी-पाके घर अइले हल घरवा पर लगभग दस मिनट ठहरलइ आउ फेर से बहरा गेलइ आउ
मित्रेय ओकरा बाद में नयँ देखलकइ आउ अकेलहीं काम पूरा कर रहले ह  आउ
ओकन्हीं के काम दोसरा मंजिल पर हकइ ओहे ज़ीना पर जेकरा पर दिवंगत लोग के
फ्लैट हकइ  ई सब सुनके हम ऊ बखत केकरो कुछ नयँ बतइलिअइ ' - ई दुश्किन के
कहना हइ - 'आउ हत्या के संबंध में जेतना हो सकलइ ओतना मालूम कइलिअइ आउ
पहिलौके शक्का के साथ हम घर वापिस आ गेलिअइ  आउ आझ सुबह में आठ बजे -
मतलब आझ तेसरा दिन समझऽ हो न  - देखऽ ही कि मिकोलाय हमरा हीं घुस्सऽ
हके बिन निसा में तो नयँ लेकिन जादे पीयल भी नयँ आ बातचीत समझे के हालत
में तो हके बेंच पर बइठ गेलइ चुपचाप हइ  आउ ओकरा अलावे कलाली में ऊ बखत
खाली एगो अजनबी हलइ आउ एगो दोसर कोय जे परिचित हलइ बेंच पर सुत्तल हलइ
आउ दू गो हमर लड़कन श्रीमान ‘मित्रेय के देखलहीं हँ ’ हम पुच्छऽ हिअइ 
‘नयँ नयँ देखलूँ हँ ’ ऊ बोलऽ हइ  ‘आउ तूँ हियाँ नयँ हलहीं ’ ‘नयँ नयँ
हलूँ परसुन से ’ ऊ बोलऽ हइ ‘आउ राते काहाँ हलहीं ’‘पेस्की में
कोलोम्ना [२] के लड़कन के साथ ’‘त फेर कनबाली काहाँ से लेलहीं ’ हम कहऽ
हिअइ ‘हमरा फुटपाथ पर मिल्लल हल ’ आउ ऊ हमरा तरफ बिन देखले अइसे बोलऽ हइ
जे असंगत लगऽ हइ ‘आउ तूँ सुनलहीं हल कि अइसन अइसन घटना ओहे साँझ के आउ
ओहे बखत ओहे ज़ीना पर घटले हल ’ हम बोलऽ हिअइ ‘नयँ नयँ सुनलूँ ’ ऊ बोलऽ
हइ  आउ आँख गिड़ोरले खुद सुन्नऽ हइ आउ ओकर चेहरा अचानक खल्ली नियन उज्जर
हो जा हइ ओकरा हम ई सब के बारे बतावऽ हिअइ त देखऽ ही कि ऊ अपन टोप तरफ
हाथ बढ़इलकइ आउ उट्ठे लगलइ  एज्जे परी हम ओकरा रोके लगी चहलिअइ आउ बोलऽ
हिअइ ‘ठहर मिकोलाय कुछ पीमँऽ-ऊमँऽ नयँ ’ आउ हम आँख से लड़का के इशारा
कइलिअइ कि दरवजवा के पकड़ले रहे आउ हम काउंटर के पीछू से बाहर निकसऽ हूँ
कि ऊ हमरा भिर से झट से भाग गेलइ आउ तुरते सड़क पर आउ फेर एगो गल्ली में -
आउ ओहे अन्तिम बखत ओकरा देखलिअइ  तभिए हमर शक्का पक्का हो गेलइ काहेकि
ओकर पाप बिलकुल साफ ’पक्का   ज़ोसिमोव बोललइ ठहरऽ  आखिर तक सुन
लऽ  जाहिर हइ मिकोलाय के खोजे खातिर धरती-असमान एक कर देवल गेलइ दुश्किन
के गिरफ्तार कर लेवल गेलइ आउ (ओकर घर पर) तलाशी कइल गेलइ मित्रेय के साथ
भी एहे सब कोलोम्ना के लड़कन के भी खिंचाई कइल गेलइ - तेसरा दिन बीत गेला
पर अचानक खुद मिकोलाय के लावल जा हइ - ओकरा -स्की गेट के पास गिरफ्तार कइल
गेलइ एगो सराय में  ऊ हुआँ अइले हल अपन गरदन से चानी के क्रॉस निकसलकइ
आउ क्रॉस के बदले में एक पेग दारू मँगलकइ  देल गेलइ  कुछ मिनट के बाद
एगो औरत गोशाला में गेलइ आउ एगो दरार से देखऽ हइ - ऊ पास के शेड में शहतीर
से चमोटी बान्हके एगो फंदा बनइलके ह आउ लकड़ी के एगो कुंदा पर खड़ी होके अपन
गरदन के ऊ फंदा में डाले ल चाह रहल ह औरतिया पूरा जोर लगाके चिल्लइलइ लोग
दौड़के अइलइ - ‘हूँ त अइसन करे पर तूँ अमादा हो गेलँऽ ’ ‘आ हमरा ले चलऽ’
ऊ बोलऽ हइ ‘फलना-फलना थाना में हम सब कुछ कबूल कर लेबो ’ खैर ओकरा
बाइज्जत ऊ थाना में मतलब हियाँ पेश कइल गेलइ  आउ तब ऊ ई केऽ कइसे
केतना उमर - ‘बाइस’ - आदि-आदि  प्रश्न - ‘जब मित्रेय के साथ काम कर रहलहीं
हल त ज़ीना पर केकरो फलना-फलना बजे देखलहीं हल कि नयँ’ उत्तर - ‘जाहिर
हइ कुछ लोग अइते-जइते रहले होत लेकिन हमरा ध्यान में नयँ हइ ’‘आउ कुछ
सुनलहीं हल कउनो प्रकार के शोर चाहे आउ कुछ ’‘अइसन कुछ विशेष सुनाय नयँ
देलकइ ’‘आ मिकोलाय तोरा मालूम हलउ कि ओहे दिन फलना-फलना विधवा के फलना
दिन के फलना बजे ओकर बहिनी के साथ-साथ हत्या कर देल गेलइ आउ लूट लेल गेलइ
’‘हम बिलकुल नयँ जानऽ हलिअइ हमरा कुछ जनकारी नयँ हलइ  पहिले तुरी हम
अफानासी पावलिच से तेसरा दिन कलाली में सुनलिअइ ’‘आउ तोरा कनबाली काहाँ
मिललो हल ’‘फुटपाथ पर मिलल हल ’‘दोसरा दिन तूँ मित्रेय के साथ काम पर
काहे नयँ अइलहीं ’‘काहेकि हम मौज-मस्ती कर रहलूँ हल ’‘आ काहाँ पर
मौज-मस्ती कर रहलँऽ हल ’‘फलना-फलना ठमाँ ’‘दुश्किन के हियाँ से काहे भाग
गेलहीं हल ’‘काहेकि हम वास्तव में ऊ बखत डर गेलूँ हल ’‘कउन बात से डर
गेलहीं हल ’‘कि हमरा पर इल्जाम लगावल जात ’‘तूँ काहे लगी डर गेलहीं जबकि
तोरा लगऽ हउ कि तोर कोय कसूर नयँ हकउ ’ …अब विश्वास करऽ चाहे नयँ करऽ
ज़ोसिमोव अइसन प्रश्न कइल गेले हल आउ शाब्दिक रूप से अइसने वाक्य में हम
ई बात पक्का तरह से जानऽ हूँ हमरा भिर हू-ब-हू दोहरावल गेल हल  तोरा की
कहना हको  तोरा की कहना हको अच्छऽ नयँ तइयो सबूत तो हकइ हम तो
सबूत के बात नयँ कर रहलियो ह अभी हम तो बात कर रहलियो ह प्रश्न के बारे
एकरा बारे कि ओकन्हीं अपन निष्कर्ष के कइसे समझऽ हका  खैर भाड़ में जाय 
 खैर त ओकरा पर दबाव डालल गेलइ दबाव डालल गेलइ एतना दबाव डालल गेलइ
एतना दबाव डालल गेलइ कि ऊ कबूल कर लेलकइ –‘हमरा फुटपाथ पर नयँ मिल्लल’ ऊ
बोललइ ‘बल्कि फ्लैट में मिल्लल जेकरा में मित्रेय के साथ पुताई के काम कर
रहलूँ हल ’ ओइसे कइसे ऊ बिलकुल अइसे कि हम मित्रेय के साथ में दिन
भर पुताई करते रहलूँ आठ बजे तक आउ जाहीं वला हलूँ कि मित्रेय ब्रश लेलक
आउ हमर मुँह पर रंग लगा देलक रंग लगइलक हमर मुँह पे आउ भाग गेल आउ हम
ओकर पीछू-पीछू दौड़लूँ  ओकरा पीछू-पीछू दौड़ रहलूँ हल आउ जोर-जोर से चिल्ला
रहलूँ हल आउ जब हम ज़ीना से गेट तरफ मुड़लूँ त हमर सीधा मुठभेड़ दरबान आउ
कुछ भलमानुस के साथ हो गेल आ केतना भलमानुस हला हमरा आद नयँ आउ दरबान
हमरा गारी देलक आउ दोसरो दरबान हमरा गारी देलक आउ दरबान के घरवली निकसल
ओहो हमरा गारी देलक आउ एगो भलमानुस गेट के अन्दर घुसला अपन मेम साहिबा के
साथ ओहो हमरा गरिअइलका काहेकि हम आउ मित्का (मतलब ‘मित्रेय’) उनकन्हीं के
रस्ता के बीच में आ गेलिए हल  हम मित्का के झोंटिया पकड़ लेलिअइ आउ घींचके
गिरा देलिअइ आउ लगलिअइ डेंगावे आउ मित्का भी जे हम्मर निच्चे हलइ हमरो
झोंटा पकड़ लेलकइ आउ धमक्का लगावे लगलइ लेकिन ई सब हमन्हीं गोस्सा में नयँ
कर रहलिए हल बल्कि सब कुछ दोस्ताना ढंग से खेलवाड़ में  आउ बाद में
मित्का अपना के छोड़ा लेलकइ आउ भागके सड़क पर पहुँच गेलइ आउ हम ओकर
पीछू-पीछू गेलिअइ लेकिन पकड़ नयँ पइलिअइ आउ फ्लैट में अकेल्ले चल अइलिअइ
काहेकि हमरा समान सब सरियावे के हले  हम समान जौर करे लगलिअइ आउ मित्रेय
के इंतजार में हलिअइ कि हो सकऽ हइ कि आ जाय  आउ ड्योढ़ी के दरवाजा के पास
देवाल के पीछू कोना में हमर लात डिबिया पर पड़ गेल  देखऽ हूँ कि कागज
में लपटल पड़ल हके  हम कगजवा अलगे कर देलूँ देखऽ हूँ कि छोटगर-छोटगर हुक
लगल हइ ई सब हुक हटइलिअइ - त देखऽ ही कि डिबिया में कनबाली हइ दरवाजा
के पीछू में  दरवाजा के पीछू में पड़ल हलइ  दरवाजा के पीछू में  अचानक
रस्कोलनिकोव चिल्ला उठलइ रज़ुमिख़िन तरफ सूना-सूना आउ आतंकित दृष्टि से
देखते आउ धीरे-धीरे हाथ के सहारे सोफा पर उठके बइठ गेलइ हाँ  लेकिन
की बात हको  तोरा की होलो  अइसे काहे कर रहलहो ह  रज़ुमिख़िन भी अपन जगह
से उठ गेलइ कुछ नयँ   मोसकिल से सुनाय देवे वला अवाज में
रस्कोलनिकोव जवाब देलकइ फेर से तकिया पर लोघड़इते आउ फेर से देवाल तरफ मुँह
फेरते सब कोय थोड़े देर तक चुप रहलइ शायद झुक रहला होत आउ अचानक जग गेला
होत आखिर रज़ुमिख़िन बोललइ ज़ोसिमोव तरफ प्रश्नात्मक दृष्टि से देखते ऊ
सिर से हलका निषेधात्मक इशारा कइलकइ अच्छऽ बात जारी रक्खऽ ज़ोसिमोव
बोललइ आगे की होलइ हाँ आगे की होलइ  जइसीं ऊ कनबाली देखलकइ ओइसीं
तुरते फ्लैट आउ मित्का के भूलके अपन टोप पकड़लकइ आउ दौड़के दुश्किन के पास
गेलइ आउ जइसन कि मालूम हइ ओकरा से एगो रूबल पइलकइ लेकिन ओकरा से झूठ
बोललइ कि फुटपाथ पर मिलल हल आउ तुरते मौज-मस्ती खातिर निकस गेले हल  आउ
हत्या के बारे ऊ पहिलौके बात के पुष्टि करऽ हइ –‘हम बिलकुल नयँ जानऽ हलिअइ
हमरा कुछ जनकारी नयँ हलइ खाली तेसरा दिन सुनलिअइ ’‘आ पहिले तूँ अभी तक
काहे नयँ अइलहीं ’‘डर के चलते ’‘आ फाँसी काहे लगी लगावे ल चाहऽ हलहीं
’‘चिंता के चलते ’‘कइसन चिंता के चलते ’‘कि हमरा पर इल्जाम लगावल जात
’हूँ त ई हकइ सारा खिस्सा  अब की सोचऽ हो ओकन्हीं एतना से कउन निष्कर्ष
पर पहुँचला अरे एकरा में सोचे के की बात हइ सुराग हइ चाहे जइसन होवे
हकइ तो  एगो तथ्य  कहीं ई तो नयँ सोच रहलऽ ह कि तोर पुताई करे वला के
छोड़ देल जाय लेकिन ओकन्हीं तो ओकरा सीधे अब हत्यारा समझ लेते गेला ह 
ओकन्हीं के एकरा में कोय शक्के नयँ रह गेले ह ई सब बकवास हइ तूँ बहुत
उत्तेजित हकऽ  अच्छऽ आ कनबाली के बारे की कहना हको  ई तो मानहीं पड़तो
कि जब ओहे दिन ओहे समय बुढ़िया के सन्दूक से निकोलाय के हाथ में कनबाली आ जा
हइ त एहो माने पड़तो कि ई कइसूँ तो हुआँ पहुँचले होत  अइसन खोजबीन में ई
सधारण बात नयँ हइ अरे कइसे पहुँचलइ  कइसे पहुँचलइ  रज़ुमिख़िन
चिल्लइलइ आउ की वास्तव में तूँ डॉक्टर जेकर सबसे पहिला कर्तव्य हइ
व्यक्ति के अध्ययन करना आउ जबकि तोरा दोसर सब के अपेक्षा जादे अवसर मिल्लऽ
हको व्यक्ति के स्वभाव के अध्ययन करे के - की वास्तव में तोरा ई सब तथ्य
के अधार पर देखाय नयँ दे हको कि ई निकोलाय कइसन स्वभाव के हइ  की तूँ
पहिलहीं तुरी से नयँ देखऽ हो कि सब कुछ जे पूछताछ के दौरान ऊ बयान कइलकइ
ऊ बहुत पवित्र सत्य हइ  बिलकुल ओइसीं ओकर हाथ में पहुँचलइ जइसन कि ऊ बयान
कइलकइ  डिबिया पर ओकर लात पड़लइ आउ ऊ उठा लेलकइ बहुत पवित्र सत्य  तइयो
ऊ खुद की कबूल नयँ कइलके हल कि पहिले तुरी ऊ झूठ बोलले हल सुन्नऽ हमर
बात ध्यान से सुन्नऽ - दरबान कोख़ पेस्त्र्याकोव दोसरा दरबान पहिला
दरबान के घरवली फेरीवाला के घरवली जे ऊ बखत दरबान के घरवली के साथ बइठल
हलइ कोर्ट काउंसिलर क्र्यूकोव जे ओहे समय गाड़ी से उतरला आउ एगो मेम
साहेब के साथ हाथ में हाथ डालले गेट के प्रवेशद्वार से घुसला - ई सब्भे
मतलब आठ-दस गोवाह एक मत से ई बात स्वीकार करऽ हका कि निकोलाय द्मित्री के
जमीन पर पटक देलके हल ओकरा पर चढ़ बइठले हल आउ ओकरा डेंगा रहले हल आउ ओहो
ओकर झोंटा पकड़ले हलइ आउ मार रहले हल  ओकन्हीं रस्ता के बीच में पड़ल हइ आउ
आवाजाही में बाधा डालले हइ ओकन्हीं के सगरो से लोग गरिया रहले ह लेकिन
ओकन्हीं 'छोटगर बुतरून नियन' (गोवाह सब के शाब्दिक वचन) एक दोसरा पर पड़ल
हइ केकिया रहल ह लड़ रहल ह आउ हँस रहल ह बहुत हास्यास्पद चेहरा बनाके
दुन्नु प्रतियोगिता के तौर पर खिखिया रहल ह आउ बिलकुल बुतरू नियन दौड़ल एक
दोसरा के पीछा करते सड़क पर निकस गेते गेलइ  सुनलहो  अब पूरा ध्यान देके
सुनहो - उपरौका मंजिल पे लाश अभियो गरम हलइ सुनहो अभियो गरम अइसीं पावल
गेलइ  अगर ओकन्हीं हत्या करते हल चाहे खाली अकेल्ले निकोलाय आउ सन्दूक
तोड़के लूट लेते हल चाहे खाली डाका डाले में भाग लेते हल त हमरा एक्के
सवाल करे द - खिखियाना गेट के पास बुतरू नियन मारामारी - (की ई सब घटना के
बखत ओकन्हीं के दिमागी हालत) कुल्हाड़ी खून आपराधिक धूर्तता सवधानी डाका
(से मेल खा हइ)  तखनिएँ हत्या करते गेलइ कुल्लम कोय पाँच चाहे दस मिनट
पहिले - एहे निष्कर्ष निकलऽ हइ काहेकि लाश अभियो गरम हइ - आउ अचानक लाश आउ
फ्लैट के खुल्ला छोड़के आउ ई जानते कि अभी-अभी लोग ओद्धिर गेते गेला ह आउ
लूट के माल फेंकके ओकन्हीं बुतरू नियन रस्ता पर लोघड़नियाँ खा रहले ह
खिखिया रहले ह सबके ध्यान अपना तरफ आकर्षित कर रहले ह आउ एक्कर एक्के मत
के दस-दस गो गवाह हकइ  वास्तव में विचित्र बात हइ  जाहिर हइ असंभव हइ
लेकिन नयँ भाय कोय 'लेकिन-वेकिन' नयँ आउ अगर कनबाली ओहे दिन ओहे समय
निकोलाय के हाथ में पहुँच जाना ओकर खिलाफ वास्तव में एगो मुख्य तथ्यात्मक
प्रमाण बन जा हइ - तइयो ओकर देल गेल सफाई से जाँच से संबंधित रूप में ओकर
खिलाफ सीधे समझल जाय वला अभियो विवादास्पद प्रमाण रह जा हइ - त दोष निवारक
तथ्य पर भी ध्यान देवे के चाही विशेष रूप से ई चलते कि ई तथ्य सब
दुर्निवार #### हकइ  आउ हमर कानूनी व्यवस्था के स्वरूप के ध्यान
में रखते की तूँ सोचऽ हो कि उनकन्हीं अइसन तथ्य के - जे खाली एगो
मनोवैज्ञानिक असंभवता #### पर आउ एगो खाली दिमागी हालत पर
आधारित हकइ - एगो दुर्निवार तथ्य के रूप में आउ सब्भे #### आउ वस्तुपरक #### तथ्य सब के चाहे ई सब कइसनो होवे
चकनाचूर कर देवे वला तथ्य के रूप में मानथिन चाहे माने के स्थिति में
हथिन  नयँ नयँ मानथिन कउनो हालत में नयँ मानथिन काहेकि ओकन्हीं के जेवर
के डिबिया मिल गेलइ आउ ऊ अदमी फाँसी लगावे ल चहलकइ जे नयँ होते हल अगर ऊ
खुद के अपराधी नयँ समझते हल  ई एगो बड़गो सवाल हकइ ओहे से हम उत्तेजित
हकूँ  समझ लऽ अच्छऽ देखऽ हियो कि तूँ उत्तेजित हकऽ  जरी ठहरऽ हम एक
बात पुच्छे लगी भूल गेलियो - ई कइसे साबित होलइ कि कनबाली वला डिबिया
वास्तव में ऊ बुढ़िया के सन्दूक के हकइ ई साबित हो चुकले ह रज़ुमिख़िन
नाक भौं सिकोड़ते आउ मानूँ अनिच्छा से जवाब देलकइ कोख़ वस्तु के पछान लेलकइ
आउ गिरवी में देवे वला असली मालिक के देखा देलकइ आउ ऊ पक्का साबित कर
देलकइ कि ई वस्तु ओकरे हलइ अरे ई तो खराब बात हइ  अब आउ कुछ - की
निकोलाय के ऊ बखत कोय देखलकइ जब कोख़ आउ पेस्त्र्याकोव उपरौला मंजिल पर
गेलइ आउ कइसूँ एकरा साबित कइल जा सकऽ हइ एहे तो असली बात हइ कि ओकरा
कोय नयँ देखलकइ रज़ुमिख़िन चिढ़के बोललइ ई तो खराब बात हइ कोख़ आउ
पेस्त्र्याकोव भी उपरौका मंजिल पर जइते बखत ओकन्हीं के नयँ देखलकइ हलाँकि
ओकन्हीं के गोवाही अब ओतना जादे महत्त्व नयँ रक्खऽ हइ  ‘देखलिअइ’ ओकन्हीं
के कहना हइ ‘कि फ्लैट खुल्लल हइ कि ओकरा में शायद काम कर रहले हल लेकिन
उपरे जाते बखत ध्यान नयँ देलिअइ आउ ई पक्का आद नयँ हइ कि ऊ बखत ओकन्हीं
हुआँ काम कर रहले हल कि नयँ ’ हूँ  मतलब सफाई में खाली एहे सबूत हकइ
कि ओकन्हीं एक दोसरा के ठोकाय कर रहले हल आउ खिखिया रहले हल  मान लेल जाय
कि ई एगो बड़गो सबूत हकइ लेकिन  हम पूछ सकऽ हियो कि ई पूरा तथ्य के
खुद्दे कइसे स्पष्ट करबहो  कनबाली मिल्ले के बात के कइसे स्पष्ट करबहो
अगर वास्तव में ऊ ओकरा ओइसीं मिललइ जइसे कि ऊ बतावऽ हइ  कइसे स्पष्ट
करियो  एकरा में स्पष्ट करे लगी की रक्खल हकइ  बात साफ हइ  कम से कम ऊ
रस्ता जेकरा पर ई मामला ले जा सकऽ हइ बिलकुल साफ आउ साबित होल हइ आउ ई
डिबिए हइ जे एकरा साबित कइलके ह  असली हत्यारा से ई कनबाली गिर गेलइ 
हत्यारा उपरौला मंजिल पर हलइ जब कोख़ आउ पेस्त्र्याकोव दरवाजा खटखटइलकइ आउ
ऊ दरवाजा बन करके अन्दर बइठल हलइ  कोख़ बेवकूफी कइलकइ आउ निच्चे चल गेलइ
एहे समय हत्यारा उछलके बहरसी अइलइ आउ ओहो निच्चे दौड़के गेलइ काहेकि ओकरा
लगी आउ कोय विकल्प नयँ हलइ  ज़ीना पर ऊ कोख़ पेस्त्र्याकोव आउ दरबान के नजर
से खाली #### फ्लैट में छिप गेलइ ठीक ऊ समय जब द्मित्री आउ निकोलाय ऊ
फ्लैट से दौड़के बाहर निकसलइ थोड़े देर दरवाजा के पीछू में रुकलइ जब दरबान
आउ ओकन्हीं उपरे जा रहले हल ओकन्हीं कदम के आहट शांत होवे तक इंतजार
कइलकइ आउ तब अराम से निच्चे गेलइ बिलकुल ओहे समय जब द्मित्री आउ निकोलाय
दौड़के सड़क पे चल गेते गेलइ आउ सब कोय तितर-बितर हो गेलइ आउ गेट पर कोय नयँ
रहलइ  हो सकऽ हइ कि कोय ओकरा देखवो कइलके होत लेकिन ध्यान नयँ देलकइ की
हुआँ परी कमती लोग के आवाजाही रहऽ हइ  आउ डिबिया ओकर धोकड़ी से गिर गेलइ
जब ऊ दरवजवा के पीछू में खड़ी हलइ आउ ओकर ई बात के ध्यान नयँ गेलइ कि कुछ
गिर गेल ह काहेकि ओकरा ई सब सोचे के समय नयँ हलइ  डिबिया के हुआँ मिलना ई
बात के सबूत हइ कि ऊ हुआँ ठहरले हल  त ई हको सारा करतूत दाँव-पेंच वला
बात हइ  नयँ भाय ई तो दाँव-पेंच वला बात हइ  ई तो सबसे जादे दाँव-पेंच
वला बात हइलेकिन काहे काहे काहेकि सब कुछ बिलकुल फिट बइठ जा हइ 
आउ बारीकी से अन्तर्गुम्फित ####  बिलकुल मंच पर के नाटक जइसन
ओह  रज़ुमिख़िन चिल्लाहीं जा रहले हल कि एतने में दरवाजा खुललइ आउ एगो
नयका अदमी घुसलइ जे हुआँ परी मौजूद सब्भे लोग खातिर अजनबी हलइ सूची पिछला
अगलाबेला आज दुपहर से साँझ हाली होइये न रहल हे  लगइत हे कि ब्रह्मा के दिन
हो गेल हे  सुगिया दीदी सबेरही से खाय बनावे में लग गेल होयत  दिनऽ छते
खाय तइयार कर देत बाकि आज दिन खतम होवे के नामे न लेइत हे नया-नया बहिन
भेलथुन हे  नया धोबिनया आवऽ हे लुगरिये साबुन लगावऽ हे नया-पुराना के
बात न हे बेला जेकरा एक तुरी बहिन के निहछल परेम के दरसन हो जा हे ओकर
हिरदा के सब कलमस दूर हो जा हे  आज हमर मन में कोई तरह के दुराव-छिपाव
छल-कपट न हे  सुगिया हमर नया बहिन नऽ बलुक जनम-जनम के बहिन हे  ऊ हमरा
ला रोज खाय बनाके हमर आसा में रहऽ हे  हम ओकरा पहिले नऽ चिन्हली हल  आज
चिन्ह लेली वैसे नऽ हवऽ साज-सुज आउ जात-जुत के परसतथुन आउ तू
निहार-निहार के खइहऽ हमर बनावल तो अब रुचवे न करतवऽ  पहिले कभी-कभार खा
ले हलऽ  अब ओहू छोड़ देवऽ ******** #### ********आज एक हप्ताह हो गेल बाकि नानी के मूरति भिजुन से दिन में भीड़ कखनीओं कम न
होबे  एक-न-एक अदमी इया मेहरारु फूल-माला लेले नानी के मूरति पर चढ़ावेला
जुटल रहथ  गाँव के नऽ देहात से भी अदमी आवे लगलन हल  गाँव में बसल ई
देस मूरत पूजे में तेज हे  मूरत के पीछे का भाव हे ई देखे आउ खोजे के
जरूरत कोई न समझे  लोग आवथ पूजा करत आउ मनौता मानके चल जाथ  सुगिया नानी
टोला पर भी रहके अकेले में कोका न पावइत हल  किरिन फूटे से रात ला
कोई-न-कोई उहाँ जुटले रहथ  दिन भर तो स्कूल के लइकन आउ अस्पताल के रोगी से
उ जगह जाय  लोग नानी के दुरगा के अवतार माने लगलन हल  जिनगी में नानी पर
दुरगा जी आवऽ हलथिन  ई बात तो सब बूढ़-पुरनिया देखलन भी हल  इहे बात अब
अवतार के रूप धर लेलक हे  से भीड़ बरोबर लगल रहे ******** #### आउ कर्म - बेला आउ सुसमा प्रेम आउ निष्ठा - सुक्खू आउ नगीना एगो
चतुर्भुज  रग्घू सुन्नर आउ अल्हैत चा - एगो त्रिभुज - दुर्जनता संसय आउ
बुद्धिहीन जोस  सूरूज महतो आउ रोझन - कर्मयोगी महात्मा  तब भिखना बुधुआ
जमुना  वर्तमान समाज में बहइत लोग जेकरा में मिसिर आउ बरमा परिवर्त्तन के
मोताबिक बदलाव जे नानी के एक परम्परा खतम करके चतुर्भुज आउ त्रिभुज के
परम्परा में जी रहलन हे  सुक्खू-नगीना के सबला परेम आउ काम में निष्ठा
देखके ओहनी (बरमा-मिसिर) आज सुखी न दुखी हथ बलुक अचरज से भरल हथ #### ********दोसर लोग के सुगिया ऊपरे से तितली नियन लोकऽ हल जे कई तरह के फूल पर अपन
सूढ़ गड़ाके ओकर गंध तो लेल चाहऽ हल बाकि फूल के गोदी पर में बइठल न चाहऽ
हल  ऊ एतने उमिर में जान गेल हल कि फूल के सिकुड़ गेला पर तितली ओकरे में
बन्हा जा हे फिन ओकरा उड़े के अजादी खतम हो जा हे  कोई-कोई फूल तो तितली
के एतना जकड़ ले हथ कि ओकर दम घूटे लगऽ हे इया कभी ओकर मउअत भी आ जा हे 
काहे से कि सब फूल तो कमल नियन न होय जे दिन पे खिल जाय आउ ओकरा पर बइठल
तितली उड़ जाय  जादेतर फूल तो फूलाके सिकुड़लन तो सिकुड़ले रह गेलन  इहे
गुने सुगिया कोई फूल से चिपकऽ न हल खाली सूंघीये के ओकरा पहचान जा हल  ओकर
स्कूल के एगो सवँरकी दीदी बरोबर पढ़ावइत खनी कहऽ हलथिन कि मरद जात के बच्चा
पर कभी विसवास आज के लइकी के न करे के चहीं न तो ओकरा जरे परऽ हे इया झंखे
परऽ हे  ई बात सुगिया के हर बखत इयाद रहऽ हे ******** #### के बाद सुखदीरी के तइयारी सुरुम भे गेल  नानी टोला उर्फ रग्घू टोला
में फूस से छावल माटी के घर जादे हल जेकर लिपाई-पोताई ला माटी बहरी से लावे
परऽ हल  से नानी टोला पर के मेहरारुन के जमात बाला पर से गोरकी माटी लावे
ला कपार पर ओड़िया आउ हाथ में खंती लेले जाय लगलन हल  आज अनमनाहे में
सुगिया घरे-घर से लोग के बोला लौलक आउ कपार पर ओड़िया ओढ़ले रग्घू बहु
टेनिया के माय बुधिया आउ एहनी जवनकीन में एगो बूढ़ जमुना के माय भी सामिल
हो गेल  पनघट के बतकही नियन ओहनी धान के आरी पर बतिआइत बतिआइत नहर पर पीपर
तर से होके संडक पर के भूतहा बर तर पहुँचलन तो सुगिया के करेजा धकर-धकर करे
लगल बाकि उहाँ केकरो बरहोर धरके ढुलुआ ढुलइत न देखलक  बाला पर पहुँचे में
तनी देरी लग जा हल  गाँव से मील भर ला दूरी परऽ हल  उहाँ के गोरकी माटी
से देवाल खूब बढ़िया लिपा हल आउ गोर चमके लगऽ हल  से आजकल बाला पर जने-तने
ढेर मानी मटखान खना जा हल  एगो अइसने मटखान पर जाके एहनी के जमात बइठ गेल
******** #### ********रग्घू अब खाली गाँव के अल्हेत दल के नेता नऽ हल ऊ कसबा के नेकलाइट के नेता
भी बन गेल हल  गते-गते अपन काम करना छोड़े लगल  चंदा से ओकरा ढेरे पइसा
मिल जा हल  से ऊ सोचलक कि नेता के सब गुन जब तक न अपनावल जायत तब तक ओकर
रोब न जमत  अब ऊ खादी के धोती आउ बंडी पेन्हे लगल  कसबा के काम के मालिक
भी ओकरा से सहमे लगल आउ काम न कैला पर भी ओकरा में मोसहरा दे दे हल  से
रग्घू अब नेता के दोसर गुन भी अपना लेलक  पहिले ऊ ठरा पीअ हल अब ऊ
ब्रांडी आउ बीयर पीये लगल काहे से कि ई नेता के जरूरी गुन हे  नेता के
सबसे जरूरी गुन के तो ऊ पहिले ही अपना लेलक हल  खाली एगो-दूगो मेहरारू
ओकरा घटइत हल न तो ऊ अब तक पूरा पकिया नेता बन जाइत ******** #### के घामा में मिचाई कोड़के सुन्नर घरे आयल घइला से पानी ढारके
गटर-गटर एक लोटा खींच लेलक आउ फिनो दोसरो लोटा में से आधा पानी पी गेल आउ
तिरमिराइत घामा मेकर तड़तड़ाइत पसेना के हाथ से सिरोक के अंगना के ओसारा
में गमछी बिछाके लोघड़ गेल  टेनिया के माय अँचरा से हावा करे लगलई  आज
सुन्नर के मन कइसन तो करइत हल  से ऊ फिनो पानी मांगलक तो टेनिया के माय
लोटा में पानी देलक  सुन्नर जइसही लोटा में मुँह लगौलक कि भ-भऽ-भगऽ फेंक
देलक  ऊ फिनो गमछा पर लोघड़ गेल  ओकर ताबड़-तोड़ तरास लगइत हल  आउ जइसही
पानी पीये तइसही फेंक देवे  लगवहिये चार-पाँचगो कै कैला के बाद ऊ सुस्त
पड़ गेल फिनो ओकरा दस्त भी होवे लगल  एक-दू तुरी तो उठके ऊ नगदी के गौठा
में गेल बाकि ओकरा हुबा न हल कि खड़ा भी होय  से टेनिया के माय अगने में
गबड़ा खान देलक  सुन्नर पानी पीअथ आउ ओका देथ  दिसा भी पानीये नियन हो
रहल हल  उनकर हालत बिगड़ रहल हल  हाथ-गोड़ में पिडुरी चढ़े लगल  से
टेनिया के माय दउड़ल अस्पताल में गेल आउ डगदर साहेब के सब हाल कह सुनौलक 
डागदर कहलन कि हम आवइत हियो  तू अगाड़ी चलके पचीस रोपेआ के इंतजाम कर गेल
 दवाई के दाम अलगे से लगतो ******** #### ********बहुत बात अइसन हो हे जेकरा प्रचार कैला पर भी ऊ न फैले  ओकरा ला रेडियो
अकबार आउ आजकल दूरदर्सन के मदद लेल जा हे  एतना खर्चा कैला पर भी ढेर बात
प्रचार में न आवे बाकि कुछ अइसन भी बात हे जेकरा प्रचार करे के जरूरत न
पड़े  अपने-अपने हावा के पाँख पर चढ़के घरे-घरे घूम जा हे आउ काने-काने
सउँसे समाज में फैल जा हे  इहे तो दुनिया के रीत हे  जेकरा छिपावल जाय ऊ
न छीपे आउ जेकरो लुकावल जाय ऊ परघट हो जाय  कइसन हे ई दुनिया नेकी करे
बदी मिले आउ बदी के भी नेकीये मिले  ई कहाँ के रेवाज हे  अँखिगर के दिद
बइठे तो कहले जा हे बाकि आन्हर के अँखिगर कहेला कोई तइयार न होय  तनी आदरे
देवेला हे तो 'भाई सूरदास' तक सुने उनका मोका मिल जा हे  दुनिया में इहे
सब तो होइत आयल हे ******** #### ********पढ़े फारसी बेचे तेल देखो रे किस्मत के खेल  कहके रग्घू जमुना दने
ताकलक आउ ई भरल बरसात में भी जुता मचमचावइत पक्की संडक धैले घरे चलल जाइत
हल  जमुना बोलल - केतनो हथिन तो मलिकारे घराना के न हथिन हो  अइसे काहे
बोलऽ हें रग्घू - अभी तो हमनी अपने में बतिआइत ही फिनो तो लोग मुँह पर
कहतइन ******** #### ********भिखना के रिंग-रिंग के खेल गाँव में न चलल तो ऊ सब समान उठाके कसबा में ले
आयल आउ टिसन के बगले में जम के डेरा डाल देलक  बुधुआ अब ओकरा ही नोकरी न
करे बलुक ऊ रिंग-रिंग में साझेदार हो गेल हे  टिकस काटे ओला अब एहनी के
एगो बौना अदमी मिल गेल हे जे मजकिया के भी काम करऽ हे  ओकर मजाके में भुला
के लोग टिकस कटा ले हथ  भीतरे घुसत ही एक पुड़िया चटपटीदार फंकी मिल जा हे
तो रिंग-रिंग खेले ओला भीतरे घुसल अदमी के हौसला बढ़ जा हे  तम्बू के
भीतरे रिंग-रिंग खेल के साथे कई तरह के जुगा हो हे जेकरा में देखवइया
फँसीये जा हे  भिखना अब चलाक हो गेल  ई सब खेल के परमिट भी बी०डी०ओ० से
ले लेलक  आउ कसबा के निमन-निमन अदमी ही भी फ्री टिकस पहुँचा दे हे  बढ़का
घेरा में एक जगुन रगन-रगन के चिरई भी रखले हे आउ एकाध जगुन नाँच गाना भी
होइत रहऽ हे  से भिखना आउ बुधुआ के साझेदारी में रिंग-रिंग के खेल के बेस
परचार हो गेल हे आउ अमदनी भी बेसे हो जा हे ******** #### #### 0 #### #### #### #### #### #### /* #### #### #### #### #### #### #### #### #### #### #### #### #### #### अपराध आउ दंड भाग
– २अध्याय – ३तइयो अइसन बात नयँ हलइ कि बेमारी के पूरे समय ऊ बिलकुल बेहोश
हलइ - ई बोखार के अवस्था हलइ बड़बड़ाहट #### आउ आधा बेहोशी के साथ 
बहुत कुछ ओकरा बाद में आद आ गेलइ  कभी ओकरा लगइ कि कइएक अदमी ओकरा भिर
जामा हइ आउ पकड़के कहीं दूर ले जाय ल चाहऽ हकइ ओकरा बारे बहुत वाद-विवाद
करऽ हइ आउ झगड़ते जा हइ  कभी अचानक ओकरा लगइ कि ऊ कमरा में एकसरे हइ सब
कोय चल गेलइ आउ ओकरा से डरऽ हइ आउ खाली बीच-बीच में ओकरा तरफ देखे लगी जरी
सन दरवाजा खोलऽ हइ ओकरा धमकावऽ हइ आपस में कुछ तो बतियाके तय करऽ हइ
हँस्सऽ हइ आउ ओकरा चिढ़ावऽ हइ अपन बगल में रहते नस्तास्या के ऊ अकसर पछान
ले हलइ एगो आउ अदमी के ऊ पछानऽ हलइ जे ओकरा बहुत परिचित लगऽ हलइ लेकिन
पक्का ऊ के हलइ ऊ कइसूँ अंदाज नयँ लगा पावऽ हलइ आउ उदास हो जा हलइ कनियो
जा हलइ  कभी ओकरा लगइ कि ऊ एक महिन्ना से पड़ल हइ कभी लगे लगइ कि ओहे
दिन चल रहले ह  लेकिन ओकरा बारे ओकरा बारे ऊ बिलकुल भूल गेले हल लेकिन
ओकरा हरेक मिनट आद रहऽ हलइ कि ऊ कुछ तो भूल गेले ह जेकरा कभियो भुल्ले के
नयँ चाही - दुखी होवऽ हलइ तड़पऽ हलइ आद करे के कोशिश में कराहऽ हलइ
झुंझला उठऽ हलइ चाहे ओकरा भयानक असहनीय डर सतावे लगऽ हलइ  तब ऊ अपन जगह
से उट्ठे के कोशिश करऽ हलइ भाग जाय लगी चाहऽ हलइ लेकिन हमेशे कोय न कोय
ओकरा जबरदस्ती रोक ले हलइ आउ ऊ फेर से कमजोरी आउ बेहोशी के शिकार हो जा
हलइ  आखिरकार ऊ बिलकुल होश में आ गेलइ  अइसन सुबह में घटलइ दस बजे 
सुबह के ई बखत साफ दिन में रौदा हमेशे एगो लमगर पट्टी के रूप में ओकर
दहिना देवाल पर आवऽ हलइ आउ दरवाजा के पास के कोना में रोशनी भर दे हलइ 
ओकर बिछौना के पास खड़ी हलइ नस्तास्या आउ एगो आउ अदमी जे बहुत
उत्सुकतापूर्वक ओकरा तरफ तक रहले हल आउ जे ओकरा लगी बिलकुल अपरिचित हलइ  ई
कफ्तान [१] में एगो नौजवान हलइ छोटगर दाढ़ी वला आउ चेहरा से सहकारी #### के सदस्य मालूम पड़ऽ हलइ  आधा खुल्लल दरवाजा से मकान-मालकिन हुलक
रहले हल रस्कोलनिकोव उठके बइठ गेलइ ई के हइ नस्तास्या  ऊ नौजवान तरफ
इशारा करते पुछलकइ अरे देखऽ होश में आ गेला  ऊ बोललइ होश में आ
गेलथिन  नौजवान बात दोहरइलकइ ई अंदाज लगाके कि ऊ अब होश में आ गेलइ
मकान-मालकिन जे दरवजवा से हुलक रहले हल तुरते ओकरा बन कर लेलकइ आउ गायब
हो गेलइ  ऊ हमेशे से शर्मीली हलइ आउ मोसकिल से बातचीत आउ बहस सहन कर पावऽ
हलइ ऊ करीब चालीस साल के हलइ आउ मोटी-तगड़ी भौं आउ आँख कार मोटापा आउ
आलस्य के चलते दयालु आउ सलोनी भी  जरूरत से जादे लजालु अपने  केऽ 
ऊ पुछते रहलइ सीधे सहकारी संघ के सदस्य के संबोधित करके  लेकिन एतने में
फेर से दरवाजा धड़ से खुललइ आउ थोड़े से झुकके काहेकि उँचगर हलइ रज़ुमिख़िन
अन्दर घुसलइ ई कइसन जहाज के केबिन हइ  अन्दर घुसते ऊ चिल्लइलइ हमेशे
हमर सिर टकरा जा हके तइयो एकरा क्वाटर कहल जा हइ  आ तूँ भाय होश में आ
गेलऽ  अभिये पाशेन्का से सुनलियो अभिये होश में अइला ह नस्तास्या
बोललइ अभिये होश मे अइलथिन हँ फेर से ऊ नौजवान मुसकइते दोहरइलकइ आउ
खुद अपने के हथिन बता सकऽ हथिन महोदय  अचानक ओकरा संबोधित करते
रज़ुमिख़िन पुछलकइ हम हकिअइ अपने के सूचनार्थ व्रज़ुमिख़िन रज़ुमिख़िन नयँ
जइसन कि सब कोय पुकारऽ हका बल्कि व्रज़ुमिख़िन एगो छात्र आउ कुलीन घराना के
बेटा आउ ऊ हमर मित्र  अच्छऽ महोदय आउ अपने केऽ हथिनआ हम हकिअइ
सहकारी संघ के दफ्तर के एगो सदस्य व्यापारी शेलोपायेव के हियाँ से
श्रीमान आउ हियाँ काम के सिलसिले में अइलिए ह श्रीमान ई कुरसी पर
तशरीफ रखथिन खुद रज़ुमिख़िन दोसरा कुरसी पर बइठलइ टेबुल के दोसरा तरफ 
आउ तूँ भाय अच्छा होलो कि होश में आ गेलऽ ऊ आगू बोललइ रस्कोलनिकोव के
संबोधित करते  ई चौठा दिन हको कि मोसकिल से तूँ कुछ खा ह आउ पीयऽ ह 
वस्तुतः तोरा चम्मच से चाय देल गेलो  हम तोरा भिर ज़ोसिमोव के दू तुरी
लइलियो हल  आद हको ज़ोसिमोव के बारे तोरा ध्यान से जँचलको आउ तुरते बता
देलको कि घबराय के कोय बात नयँ हइ - सिर में कुछ तो कइसूँ आघात कइलकइ  एक
प्रकार के स्नायु #### संबंधी बकवास राशन खराब हलइ ओकर कहना हइ कि
तोरा काफी बियर आउ मूली नयँ देल गेलो ओहे से ई बेमारी लेकिन कोय बात नयँ
ई दूर हो जइतो आउ सब कुछ ठीक हो जइतो  नौजवान ज़ोसिमोव  ओकर डगडरी बढ़ियाँ
से चल पड़ले ह  अच्छऽ जी हम अपने के जादे देर नयँ रोकके रखबइ  ऊ फेर से
संघ के नौजवान के संबोधित कइलकइ अपने बता सकऽ हथिन कि अपने के की काम हइ
 ई ध्यान में रख रोद्या कि ओकन्हीं के दफ्तर से ई दोसरा तुरी केकरो भेजल
गेलो ह खाली पहिले ई नयँ अइला बल्कि दोसर कोय आउ हम ओकरा से बातचीत
कइलियो हल  ई पहिले तुरी तोरा पास केऽ अइलो हल  हमरा लगऽ हइ कि ई
तेसरा दिन हइ जी बिलकुल सही जी  ई अलिक्सेय सिम्योनविच हलथिन हमन्हिएँ
के दफ्तर में काम करऽ हथिन जी आउ ऊ अपने से जादे समझदार लगऽ हका अपने
के की कहना हइ जी हाँ ऊ जरी जादे तगड़ा हथिन जी बहुत अच्छा अच्छऽ
जी आगे बोलथिन आ ई अफ़नासी इवानोविच वख़रूशिन के तरफ से जिनका बारे हम
समझऽ हिअइ कइएक तुरी सुनलथिन होत जी अपने के माताजी के निवेदन पे हमर
दफ्तर से अपने खातिर मनीआडर हइ जी नौजवान कहे ल शुरू कइलकइ रस्कोलनिकोव
के सीधे संबोधित करके  अगर अपने समझे के हालत में हथिन श्रीमान त हमरा
अपने के पैंतीस रूबल देवे के हइ काहेकि पहिलहीं जइसन अपने के माताजी के
निवेदन पे अफ़नासी इवानोविच से सिम्योन सिम्योनविच के ई संबंध में नोटिस
मिल चुकले ह  अपने उनका जानऽ हथिन श्रीमानहाँ  आद हइ  वख़रूशिन
 रस्कोलनिकोव ध्यानमग्न हालत में बोललइ सुन्नऽ हो - व्यापारी
वख़रूशिन के जानऽ हका  रज़ुमिख़िन चिल्लइलइ  ऊ कइसे नयँ होश में हका 
बल्कि हम अब नोटिस करऽ ही कि अपनहूँ समझदार व्यक्ति हथिन  अच्छऽ जी 
अकलमंदी के बात सुने में खुशी होवऽ हइ जी श्रीमान ओहे वख़रूशिन अफ़नासी
इवानोविच आउ अपने के माताजी के निवेदन के अनुसार जे उनकर माध्यम से ओइसीं
एक तुरी अपने के रकम भेज चुकलथिन हँ ऊ अबरियो इनकार नयँ कइलथिन श्रीमान
आउ सिम्योन सिम्योनविच के ओहे दिन अपना तरफ से नोटिस देलथिन कि अपने के
पैंतीस रूबल अदा कर देल जाय श्रीमान आउ बेहतर के आशा में श्रीमान अपने
के मुँह से 'आउ बेहतर के आशा में' - ई सबसे निम्मन बात निकसलइ आउ 'अपने के
माताजी' के मामले में भी कुछ खराब नयँ हलइ  अच्छऽ त अपने के मत में - ऊ
पूरा तरह से या कि पूरा तरह से नयँ होश में हका अयँहम्मर मत में की
रक्खल हइ श्रीमान  बस खाली दसखत हो जइते हल श्रीमान हाँ कइसूँ घसीट
तो देवे करता  अपने के पास किताब हइ न अइकी हइ कितब्बा श्रीमान
एद्धिर देथिन  अच्छऽ रोद्या जरी उठ के बइठऽ  हम तोरा सहारा देले
रहबो ओकरा लगी 'रस्कोलनिकोव' रगड़के लिख देहो कलम ले ल काहेकि भाय पइसा
हमन्हीं के अभी मध से जादे जरूरत हको जरूरत नयँ रस्कोलनिकोव कहलकइ
कलम के ढकेलके दूर करते काहे नयँ जरूरत हइ हम दसखत नयँ करम अरे
शैतान कहीं के त दसखत के बगैर कइसे काम चलतउ नयँ चाही  पइसा ई
पइसा नयँ चाही  अच्छऽ भाय ई तो झूठ हउ हम गोवाह हकिअउ  किरपा करके
फिकिर नयँ करथिन ई अइसीं  फेर से घुम्मब करऽ हइ  ओकरो साथ तो जगलो पर
अइसन होवऽ हइ  अपने बुद्धिमान हथिन आउ हमन्हीं ओकरा मार्गदर्शन करते
जइबइ मतलब ओकर हाथ के मामूली तौर से रखबइवइ आउ ऊ दसखत करतइ  चालू कइल
जाय लेकिन हम फेर आ जइबइ श्रीमान नयँ नयँ अपने के तकलीफ काहे
लगी देबइ  अपने बुद्धिमान व्यक्ति हथिन  अच्छऽ रोद्या मेहमान के
रोकके मत रख  देखऽ हीं इंतजार कर रहलथिन हँ  आउ ऊ गंभीरतापूर्वक
रस्कोलनिकोव के हाथ के दसखत खातिर तैयार कइलकइ रहे दे हम खुद्दे  ऊ
बोललइ कलम लेलकइ आउ किताब में दसखत कर देलकइ संघ के अदमी पइसा दे देलकइ
आउ चल गेलइ चाबस  आउ अब भाय खाय के मन करऽ हउ हाँ रस्कोलनिकोव
जवाब देलकइ तोरा पास शोरबा (सूप) हको कल्हे वला नस्तास्या जवाब
देलकइ जे अभी तक ओज्जे खड़ी हलइ आलू आउ चावल के साथ आलू आउ चावल के
साथ हमरा मुँहजबानी आद हके  सूप लेके आव आउ चइयो दे दे लावऽ हियो
रस्कोलनिकोव ई सब कुछ बड़ी अचरज आउ जरी व्यर्थ के डर से देखब करऽ हलइ  ऊ
चुपचाप रहे आउ इंतजार करे के फैसला कर लेलकइ - आगू की होतइ  लगऽ हइ हम
सरसाम #### में नयँ हकूँ  ऊ सोचलकइ शायद ई वास्तव में दू
मिनट के बाद नस्तास्या सूप लेके वापिस अइलइ आउ बतइलकइ कि चाय अभिये तैयार
हो जइतइ  सूप के साथ अइलइ दू गो सम्मच दू गो प्लेट आउ पूरा सेट - नीमक
गोलकी गोमांस खातिर सरसों वगैरह-वगैरह जे पहिले ई तरह से लम्बा समय से
नयँ सजावल गेले हल  मेजपोश (टेबुल-क्लॉथ) साफ-सुथरा हलइ बेजाय नयँ होतइ
नस्तस्यूश्का (नस्तास्या) अगर प्रस्कोव्या पावलोव्ना दू बोतल बियर भेज
देतइ  हमन्हीं पी जइबइ जीअरे तूँ भी बड़ी तेज ह  नस्तास्या बड़बड़इलइ
आउ हुक्म के पालन करे खातिर चल पड़लइ रस्कोलनिकोव बेहूदा आउ तनावपूर्ण ढंग
से घूरते रहलइ  एहे दौरान रज़ुमिख़िन सोफा पर ओकर बगल में बइठ गेलइ अनाड़ी
नियन भालू जइसे आउ ओकर सिर के बामा हथवा से पकड़ लेलकइ हलाँकि ऊ खुद बइठ
सकऽ हलइ आउ दहिना हथवा से एक चम्मच सूप ओकर मुँहमा भिर लइलकइ लेकिन पहिले
ओकरा कुछ तुरी मुँहाँ से फूँक मार ले हलइ ताकि ओकर मुँह नयँ जल जाय 
लेकिन सूप खाली हलका गरम हलइ  रस्कोलनिकोव तरसल नियन एक चम्मच गटक गेलइ
बाद में दोसर तेसर  लेकिन कुछ चम्मच देला के बाद रज़ुमिख़िन अचानक रुक
गेलइ आउ बोललइ कि आउ अधिक देवे के संबंध में ज़ोसिमोव से सलाह लेवे के
चाही दू बोतल बियर लेले नस्तास्या घुसलइ आ चाय चाही हाँ चाही
जल्दी से जाके चइयो ले आ नस्तास्या काहेकि जाहाँ तक चाय के बात हइ
हमरा लगऽ हइ कि बिन डागडर के सलाह लेलहूँ पीयल जा सकऽ हइ  लेकिन हियाँ तो
बियर भी हइ  ऊ अपन कुरसी पर बइठ गेलइ अपना तरफ सूप आउ बीफ़ (गोमांस) घींच
लेलकइ आउ अइसे खाय लगलइ जइसे तीन दिन से भुक्खल होवे हम तो भाय
रोद्या अब तोरा पास रोज अइसीं खाना खइबो ऊ बड़बड़इलइ जाहाँ तक बीफ़ से भरल
ओकर मुँह से बन पइलइ आउ ई सब तोर प्यारी मकान-मलकिन पाशेन्का के मेहरबानी
हको जे हमरा बिलकुल दिल से इज्जत करऽ हको  जाहिर बात हइ एकरा लगी हम कोय
जोर नयँ दे हिअइ लेकिन हम विरोधो नयँ करऽ हिअइ  आउ अइकी नस्तास्या भी चाय
लेके आ गेलइ  केतना फुरतीली हकइ  नस्तेन्का (नस्तास्या) तोरा बियर चाही
अरे करबऽ हमरा से हुलचुल्ली आ चाय चाय अच्छऽ ढार दे  ठहर
हम तोरा लगी खुद्दे ढार दे हिअउ टेबुल के पास बइठ जो ऊ तुरते सब कुछ
सजइलकइ चाय ढरलकइ फेर आउ दोसर कप ढरलकइ अपन खाना छोड़ देलकइ आउ फेर से
सोफा पर बइठ गेलइ  पहिलहीं नियन ऊ अपन बामा हाथ से रोगी के सिर पकड़लकइ
ओकरा उठइलकइ आउ चम्मच से ओकरा चाय पिलावे लगलइ फेर से लगातार आउ खास लगन
के साथ चम्मच पर फूँक मारते मानूँ फूँक मारे के ई प्रक्रिया में ही रोगी
के चंगा होवे के सबसे मुख्य आउ रक्षक बिन्दु होवे  रस्कोलनिकोव चुपचाप
रहलइ आउ कोय विरोध नयँ कइलकइ हलाँकि ऊ अपना में एतना यथेष्ट सामर्थ्य
अनुभव कर रहले हल कि बिन कोय बाहरी सहारा के उठ आउ सोफा पर बइठ सकऽ हलइ
खाली हाथ से चमचवे चाहे कपवे पकड़ नयँ सकऽ हलइ बल्कि शायद चलियो-फिर सकऽ
हलइ  लेकिन कोय विचित्र लगभग जानवर के धूर्तता नियन ओकरा अचानक दिमाग में
विचार अइलइ कि अभी खातिर अपन सामर्थ्य के छिपइले रहे चुप्पी साधले रहे
अगर जरूरत पड़े तो ई ढोंग करते रहे कि अभियो तक ओकर होश पूरा तरह से ठीक
नयँ होले ह आउ ई दौरान सुन्ने आउ जाने कि हियाँ की-की हो रहले ह  लेकिन
ऊ अपन घृणा पर नियंत्रण नयँ कर पइलकइ - दस चम्मच चाय घोंट गेला पर ऊ अचानक
अपन सिर छोड़ा लेलकइ सनकी नियन चम्मच के ढकेलके दूर कर देलकइ आउ फेर से
तकिया पर लुढ़क गेलइ  अब ओकर सिर के निच्चे वास्तविक तकिया पड़ल हलइ - चिरईं
के रोएँदार पंख से भरल आउ साफ-सुथरा तकिया के खोल के साथ एहो ऊ देखलकइ आउ
ध्यान में रखलकइ  पाशेन्का के आझ हमन्हीं हीं रसभरी के जाम #### भेजे के चाही ओकरा लगी पेय #### बनावे खातिर रज़ुमिख़िन बोललइ
अपन जगह पर बइठते आउ फेर से सूप आउ बियर पीये में लगते  आउ ऊ तोहरा खातिर
रसभरी काहाँ से लइता  नस्तास्या पुछलकइ कश्तरी के अपन पाँचो अंगुरी
फैलाके पकड़ले आउ शक्कर के डला #### मुँह में रखले चाय पीते [२] रसभरी
हमर यार ऊ दोकान से लेतइ  देखऽ हीं रोद्या हियाँ पूरा खिस्सा तोर
गैरहाजिरी में होलो ह  जब तूँ ओइसन धोखेबाज तरीका से हमरा हीं से भाग
गेलहीं आउ अपन डेरा के पतो नयँ देलहीं तब हमरा अइसन गोस्सा अइलउ कि हम
तोरा खोजके दंड देवे के फैसला कर लेलिअउ  ओहे दिन हम काम पे लग गेलिअउ 
हम तोरा खोजे खातिर चक्कर लगइते रहलिअउ चक्कर लगइते रहलिअउ लोग से पुछते
रहलिअउ पुछते रहलिअउ  ई अभी वला फ्लैट के बारे तो हम भूलिए गेलिअउ बल्कि
एकरा बारे हमरा कभियो आद नयँ हल काहेकि एकरा बारे हम जानवे नयँ करऽ हलूँ 
हूँ आउ पहिलौका फ्लैट के बारे - हमरा एतने आद हउ कि पंचकोण [३] में
ख़र्लामोव के मकान हलउ  ई ख़र्लामोव के घर हम ढूँढ़ते रहलूँ ढूँढ़ते रहलूँ -
लेकिन बाद में पता चलल कि वास्तव में ई ख़र्लामोव के घर नयँ बल्कि बुख़ के
घर हकइ - कभी-कभी ध्वनि से कइसन भ्रम हो जा हइ  त हमहूँ गोसा गेलूँ 
गोसइलूँ आउ चलियो पड़लूँ जे होवे से होवे दोसर दिन पता वला दफ्तर #### आउ मालूम हउ - दुइए मिनट में तोर पता ढूँढ़के दे देवल गेल  तोर
नाम हुआँ दर्ज कइल हकउ दर्ज कइल बिलकुल  आउ अउकी हमर सामनहीं
सेनापति कोबेलेव के नाम कइसूँ ओकन्हीं ढूँढ़ नयँ पइलका  अच्छऽ जी ई एगो
लम्मा खिस्सा हइ  हियाँ हमर कदम रखतहीं तुरते हम तोर सब किरिया-करम से
परिचित हो गेलूँ सब कुछ भाय सब कुछ सब कुछ जन्नऽ हिअउ अइकी एहो
(नस्तास्या) देखलको ह - आउ निकोदिम फ़ोमिच से परिचय होलउ इल्या पित्रोविच
से परिचय करावल गेल आउ दरबान से मिस्टर ज़म्योतोव से अलिक्सान्द्र
ग्रिगोरयेविच ई दफ्तर के मैनेजर से आउ आखिरकार पाशेन्का से - ई तो ताज
मिले जइसन बात हल अइकी एहो जन्नऽ हउ  शक्कर लगाके बोलला शरारत से
मुसकइते नस्तास्या बड़बड़इलइ ओकरा चइया में डाल द नस्तास्या निकिफ़ोरोव्ना
अरे कुत्ता कहीं के  अचानक नस्तास्या चिल्लइलइ आउ खिलखिला उठलइ  आ
हम पित्रोव्ना हकूँ निकिफ़ोरोव्ना नयँ ऊ अचानक आगे बोललइ जब हँसना बन कर
देलकइ ध्यान में रखबो जी  अच्छऽ भाय फालतू बात छोड़ देल जाय पहिले हम
चाहऽ हलिअइ कि हियाँ सगरो बिजली के करंट (धारा) लगा दिअइ ताकि हियाँ के
सब्भे स्थानीय (लोकल) अंधविश्वास एक्के तुरी में जड़ से उखड़ जाय लेकिन
पाशेन्का जीत गेलइ  हमरा तो भाय बिलकुल आशा नयँ हल कि ऊ अइसन हकइ  दिल
के खींच लेवे वली  की  तोरा की कहना हइ रस्कोलनिकोव चुप रहलइ हलाँकि
एक्को मिनट लगी ऊ अपन चिंताग्रस्त आँख के ओकरा से अलगे नयँ कइलकइ आउ अब
लगातार ओकरा एकटक देखना जारी रखलकइ आउ बहुत रज़ुमिख़िन बात जारी रखलकइ
ओकर चुप्पी से बिन कोय परेशानी के आउ मानूँ प्राप्त उत्तर से सहमत होते आ
बहुत ठीके-ठाक हइ सब्भे हालत में अरे नीच  नस्तास्या फेर चिल्लइलइ
जेकरा ई बातचीत शायद वर्णनातीत आनन्द दे रहले हल ई खराब बात हउ भाय कि
तूँ शुरुए से ई बात पे ध्यान नयँ दे पइलहीं  ओकरा साथ अइसन नयँ होवे के
चाही हल  वास्तव में ऊ तथाकथित बिलकुल अप्रत्याशित स्वभाव के हइ  खैर
ओकर स्वभाव के बारे बाद में देखल जइतइ  खाली एहे बात लेल जाय मसलन तूँ
नौबत कइसे हियाँ तक पहुँचे देलहीं कि ऊ तोरा खानो भेजना बन कर देलकउ 
चाहे मसलन करजा के ई वचनपत्र  तूँ पागल हो गेलहीं हल की कि करजा के
वचनपत्र पे दसखत कइलहीं  चाहे मसलन ई प्रस्तावित विवाह जब ओकर बेटी
नताल्या येगोरोव्ना जिन्दे हलइ  हमरा सब कुछ मालूम हकउ  बल्कि हम देखऽ
हिअउ कि ई बहुत नाजुक मामला हकउ आउ हम गदहा हकूँ तूँ हमरा माफ कर  लेकिन
अब जब बात बेवकूफी के निकस गेलउ त तूँ जइसन सोचऽ हीं प्रस्कोव्या
पाव्लोव्ना बिलकुल भाय ओतना बेवकूफ नयँ हइ जेतना पहिले नजर में देखे में
लगऽ हइ की  हाँ  रस्कोलनिकोव दाँत भींचके बोललइ बगल तरफ देखते
लेकिन ई जानके कि बातचीत जारी रखना ओकर जादे फयदा में रहतइ सच हइ न 
रज़ुमिख़िन चिल्ला पड़लइ स्पष्टतया ई बात से खुश होके कि ओकरा जवाब मिललइ
लेकिन वस्तुतः बुद्धिमान नयँ की  बिलकुल बिलकुल अप्रत्याशित स्वभाव वली
 हम भाय जरी भ्रमित हिअउ तोरा हम विश्वास देलावऽ हिअउ  ऊ चालीस के
तो पक्का होतइ  ऊ बतावऽ हइ - छत्तीस आउ ई बात के ओकरा पूरा हक हइ  लेकिन
हम विश्वास देलावऽ हिअउ कि ओकरा हम जादे बौद्धिकता के कसौटी पर परखऽ हिअउ
खाली आध्यात्मिक दृष्टिकोण से भाय हियाँ पर हमन्हीं बीच अइसन प्रतीक शुरू
होले ह कि तोर बीजगणित की हउ  हमरा कुछ समझ में नयँ आवऽ हउ  खैर ई सब
तो बकवास हइ लेकिन खाली ऊ ई देखके कि तूँ अब छात्र नयँ रह चुकलहीं हँ
तोर टीसनी करे के काम छूट गेलो ह आउ ढंग के पोशाक तक नयँ रहलउ कि ओकर
रईसजादी (बेटी) के मौत के बाद ओकरा कोय तरह से तोरा रिश्तेदार जइसन व्यवहार
करे के जरूरत नयँ रह गेले ह त ऊ अचानक डर गेलइ आउ चूँकि तूँ अपना तरफ से
कोना में दुबकल रहलहीं आउ पहिले जइसन कुच्छो संबंध बनइले नयँ रखलहीं त ऊ
तोरा अपन फ्लैट से निकास बाहर करे के सोच लेलकउ  आउ ई इरादा बहुत पहिले से
कइले हलउ लेकिन ओकरा करजा के वचनपत्र के अफसोस हलइ (अर्थात् पइसा डुब्बे
के अफसोस)  एकरा बारे तूँ खुद्दे विश्वास देलइलहीं हल कि तोर माय भुगतान
करथुन ई हमर कमीनापन हलइ कि हम अइसे बोललिअइ  हमर माय खुद्दे लगभग
भिखारिन हकइ  आउ हम झूठ बोललिए हल ताकि हमरा फ्लैट में रहे दे आउ 
खाना देते रहे रस्कोलनिकोव उच्च स्वर से आउ साफ-साफ बोललइ हाँ ई तो
तोर समझदारी हलउ  खाली बड़गर मामला हइ ई कि ओहे बखत टपक जा हका मिस्टर
चेबारोव कोर्ट काउंसिलर आउ व्यापारी अदमी  पाशेन्का ओकरा बिन कुच्छो सोच
नयँ सकऽ हलइ ऊ हइए हइ जादे शर्मीली लेकिन एगो व्यापारी अदमी तो लजालु नयँ
होवऽ हइ आउ जाहिर हइ ऊ सबसे पहिले प्रश्न कइलकइ - वचनपत्र के मोताबिक
वसूली के कोय आशा हइ  उत्तर – ‘हइ काहेकि माय अइसन हइ कि अपन एक सो पचीस
रूबल के पेंशन से चाहे भुखले काहे नयँ रहे लेकिन रोदिन्का के जरूर बचइतइ
आउ बहिनी अइसन हइ कि अपन भाय खातिर बंधुआ मजूरनी बन जइतइ  एहे बात पर तो
ऊ दिलजमई हलइ ’ तूँ कसमसा हीं काहे  हम तो भाय तोर सब असलियत जन
गेलियो ह ई बेकार के बात नयँ हलइ कि तूँ पाशेन्का के सामने सब कुछ दिल
खोलके बता दे हलहीं जब ओकरा साथ रिश्तेदारी के स्तर पर हलहीं आउ अब हम
प्यार से कह रहलियो ह  असली बात तो ई हइ - ईमनदार आउ कोमलहृदय व्यक्ति
खुल्लल दिल से बात करऽ हइ लेकिन एगो व्यापारी अदमी सुनते रहऽ हइ आउ खइते
रहऽ हइ आ बाद में पूरा खा जा हइ  त ऊ ई वचनपत्र के चेबारोव के कोय भुगतान
के रूप में लेवे देलकइ आ ऊ औपचारिक रूप से भुगतान के तगादा कइलकइ आउ एकरा
में ओकरा कोय शरम नयँ बुझइलइ  जइसीं हमरा ई सब पता चललइ हमरा मन कइलकइ
कि अपन अंतःकरण के सफाई खातिर ओकरो खाल घींच लिअइ लेकिन ऊ समय तक हमर
पाशेन्का के साथ तालमेल बइठ गेले हल आउ हम ई सब खिस्सा के समाप्त कर देवे
ल कहलिअइ मतलब कि बिलकुल जड़ से ई गारंटी देके कि तूँ भुगतान कर देमहीं 
हम तो भाय तोरा खातिर गारंटी देलिअउ समझलहीं  चेबारोव के बोलावल गेलइ
चानी के दस रूबल ओकर चेहरा पर बिग देलिअइ आउ कागज वापस ले लेलिअइ आउ एकरा
हम तोर खिदमत में पेश कर रहलियो ह - अब तोर बात पर लोग विश्वास करते जा हका
- अइकी ले ल आऊ हम थोड़े सन एकरा फाड़ देलियो ह जइसन कि साधारणतः कइल जा
हइ रज़ुमिख़िन करजा के वचनपत्र टेबुल पर रख देलकइ रस्कोलनिकोव ओकरा तरफ
देखलकइ आउ बिन एक्को शब्द बोलले अपन मुँह देवाल तरफ फेर लेलकइ  रज़ुमिख़िन
के भी जरी बुरा लगलइ हम देख रहलियो ह भाय ऊ एक मिनट के बाद बोललइ
कि फेर से हम बेवकूफी कइलूँ हँ  हम तोर ध्यान हटावे आउ अपन बकबक से दिल
बहलावे लगी सोचब करऽ हलूँ लेकिन लगऽ हउ कि हम खाली तोर पित्त छेड़ देलिअउ
ई की तूँ हलहीं जेकरा हम सरसामी हालत में पछान नयँ पइलूँ हल 
रस्कोलनिकोव पुछलकइ एक मिनट तक चुप्पी साधला के बाद आउ अपन सिर बिन घुमइले
हाँ हमहीं हलिअउ आउ तूँ ऊ बखत उखड़ गेलहीं हल खास करके जब हम एक तुरी
ज़म्योतोव के लइलियो हल ज़म्योतोव   किरानी   काहे लगी 
रस्कोलनिकोव तेजी से अपन सिर घुमइलकइ आउ अपन दृष्टि रज़ुमिख़िन पर जमइलकइ
लेकिन तूँ अइसे काहे बरत रहलँऽ हँ  परेशान काहे हकँऽ  ऊ तोरा साथ
परिचय करे ल चाहऽ हलइ ऊ खुद चाहऽ हलइ काहेकि ओकरा साथ हम तोरा बारे बहुत
कुछ बात कइलिए हल  नयँ तो तोरा बारे एतना जनकारी हमरा केकरा से मिल्लत
हल  भाय ऊ निम्मन अदमी हकइ बहुत करामाती  जाहिर हइ अपन ढंग के  अभी
हमन्हीं दोस्त हकिअइ लगभग रोज दिन मिल्लऽ हिअइ  हम एहे इलाका में आ
गेलियो ह  तोरा अभी तक नयँ मालूम  अभी-अभी अइलियो ह  ओकरा साथ दू तुरी
लविज़ा के पास होके अइलिए ह  लविज़ा के तो आद आवऽ हउ न लविज़ा इवानोव्ना
बड़बड़ा रहलिए हल हम कुच्छो बिलकुल  तूँ अपने आप के नयँ हलऽ जी हम
कउची के बारे बड़बड़ा रहलिए हल बाप रे  कउची के बारे बड़बड़ा रहलहीं हल  ई
जाहिर हइ कि सब कउन चीज के बारे बड़बड़ा हइ  अच्छऽ भाय अब हम समय बरबाद
नयँ कर सकऽ हूँ काम हके ऊ कुरसी से उठ खड़ी होलइ आउ अपन टोपी धर लेलकइ
अरे हम कउची के बारे बड़बड़ाब करऽ हलिअइ कइसन रट लगइले हके  कहीं कोय
भेद खातिर तो डरल नयँ हकऽ  फिकिर नयँ करऽ - कोय शहजादी के बारे तोर मुँह
से कुछ नयँ निकसलो  बल्कि कोय बुलडॉग के बारे आउ कनबाली के बारे आउ
केकरो चेन (सिकरी) के बारे आउ क्रेस्तोव्स्की टापू के बारे आउ कोय दरबान
के बारे आउ निकोदिम फ़ोमिच के बारे आउ इल्या पित्रोविच पुलिस चीफ के
सहायक के बारे बहुत कुछ बक गेलऽ  आउ एकरा अलावे अपन पेताबा लगी भी तोरा
बहुत दिलचस्पी हलो बहुत  शिकायत कर रहलऽ हल - 'हमरा दे दऽ बस' 
ज़म्योतोव खुद्दे तोर पेताबा खातिर सब्भे कोना छान मरलको आउ अपन इत्र से
महँकते आउ अंगूठी से सज्जल हाथ से तोरा ई चिथड़ा देलको  तब तोरा चैन अइलो
आउ पूरे चोबीस घंटे ई चिथड़ा के हथवा में दबइले रहलऽ तोर हाथ से एकरा
निकासना संभव नयँ होल  शायद अभियो कहीं पे तोर रजाय के अन्दर पड़ल होतो 
आउ फेर पतलून के फुचड़ो मँग रहलऽ हल आउ ओहो केतना लोर बहइते  आउ हमन्हीं
तो ई समझे के कोरसिस कर रहलियो हल - हुआँ आउ कइसन फुचड़ा होतइ  लेकिन
कुच्छो समझ में नयँ आ रहलो हल  अच्छऽ अब काम के बात हो जाय  अइकी पाँच
रूबल हको ओकरा में से दस ले ले हकियो आउ लगभग दू घंटा के बाद ऊ सब के
हिसाब दे देबो  एहे दौरान हम ज़ोसिमोव के भी बता देबो हलाँकि एकरा बगैर
ओकरा बहुत पहिलहीं आ जाय के चाही हल काहेकि एगारऽ से जादे बज गेलइ  आउ
तूँ नस्तेन्का (नस्तास्या) हमर गैरहाजिरी में जेतना जादे हो सके ओतना तुरी
बीच-बीच में जरी देख लिहो हल कि इनका कुछ पीये लगी चाहे आउ कुछ चाही 
आउ पाशेन्का के खुद्दे जे कुछ जरूरत हइ ऊ बता दे हिअइ  फेर भेंट होतइ 
उनका पाशेन्का कहके पुकारऽ हइ  बदमाश कहीं के  ओकर पीछू में नस्तास्या
बोललइ फेर दरवाजा खोललकइ आउ कान देके सुन्ने लगलइ लेकिन ओकरा बरदास नयँ
होलइ आउ खुद ज़ीना से उतरते निच्चे दौड़ल गेलइ  ओकरा बहुत उत्सुकता हलइ ई
जाने के कि हुआँ ऊ मकान-मालकिन से कउची बारे बात करऽ हइ आउ कुल मिलाके ई
साफ लगऽ हलइ कि ऊ रज़ुमिख़िन पर बिलकुल मोहित हो गेले हल जइसीं ओकर पीछू
दरवाजा बन होलइ ओइसीं रोगी रजाय अपने ऊपर से हटा लेलकइ आउ अधपगला नियन
बिछौना पर से उछल खड़ी होलइ  जलते झटकदार उजलत से ऊ इंतजार कर रहले हल कि
केतना जल्दी ओकन्हीं हियाँ से घसके कि ओकन्हीं के गैरहाजिरी में अपन काम
में जल्दी से लग जाय  लेकिन काहे लगी कउन काम लगी  - मानूँ अब ओकरा
चिढ़ावे खातिर सब कुछ भुला गेलइ  हे भगमान  हमरा खाली एक बात बता दे -
ओकन्हीं के सब कुछ मालूम हकइ कि अभियो कुछ मालूम नयँ हइ  आउ कि जान गेते
गेला ह आउ खाली ढोंग करऽ हका चिढ़ावऽ हका जब हम पड़ल रहऽ हकूँ आउ अइकी
अन्दर घुसता आउ कहता कि सब कुछ तो पहिलहीं मालूम चल चुकलो हल आउ खाली
अइसीं  अब की करूँ  अइकी हम भूल गेलूँ मानूँ जान-बूझके अचानक भूल
गेलूँ अभी-अभी तो आद हले   ऊ कमरा के बिच्चे में खड़ी हलइ आउ कष्टदायक
विस्मय से चारो तरफ देखते रहलइ फेर दरवाजा भिर गेलइ एकरा खोललकइ ध्यान
देके सुनलकइ लेकिन ई ऊऽ नयँ हलइ  अचानक मानूँ ओकरा कुछ आद आ गेल होवे
लपकके ऊ कोनमा में गेलइ जाहाँ देवाल के कागज में भूड़ हलइ आउ सब कुछ जाँचे
लगलइ भुड़वा में हाथ नइलकइ टटोललकइ लेकिन एहो ऊ नयँ हलइ  ऊ स्टोव के पास
अइलइ एकरा खोललकइ आउ राख में टटोले लगलइ - पतलून के फुचड़ा आउ जेभी में से
नोचल चिथड़ा अइसीं पड़ल हलइ जइसे कि ऊ तखनी फेंकलके हल मतलब कि कोय नयँ
देखलके हल  तभिये ओकरा पेताबा के बारे आद पड़लइ जेकरा बारे रज़ुमिख़िन अभी
ओकरा बतइलके हल  सच में अइकी ऊ सोफा पर पड़ल हइ रजाय के निच्चे लेकिन अब
तक ऊ एतना घिस चुकले हल आउ गंदा हो गेले हल कि ज़म्योतोव कुछ नयँ देख पइलके
हल  अरे ज़म्योतोव   दफ्तर   आ काहे लगी हमरा दफ्तर में बोलावल
जा हइ  नोटिस काहाँ हइ  अरे   हम सब कुछ मिला देलिअइ - एकर ऊ बखत
जरूरत हलइ  हम ऊ बखत पेताबा जाँच रहलिए हल लेकिन अब  अब तो हम बेमार
हलिअइ  लेकिन ज़म्योतोव काहे लगी अइले हल  काहे लगी लइलके हल ओकरा
रज़ुमिख़िन   ऊ कमजोरी में बड़बड़ा रहले हल फेर से सोफा पर बइठते  ई
की हइ  हम अभियो सरसाम में हकूँ कि ई सब वास्तव में हो रहल ह  लगऽ हइ ई
सच हइ  आह हमरा आद पड़ल - भाग  जल्दी से भाग जरूर जरूर भाग  हाँ 
लेकिन काहाँ  आउ हमर पोशाक काहाँ हके  बूट नयँ  लेके चल गेते गेलइ 
नुका देते गेलइ  हम समझऽ ही  आह अइकी हमर पोशाक हके - ओकन्हीं के नजर से
चूक गेलइ  अइकी टेबुल पर पइसवो हइ भगमान के किरपा से  अइकी वचनपत्र भी
हकइ  हम पइसवा ले लेम आउ दूर चल जाम आउ दोसर फ्लैट किराया पर ले लेम
ओकन्हीं ढूँढ़ नयँ पइता   हाँ लेकिन पता वला दफ्तर #### #### खोज लेवल जात  रज़ुमिख़िन तो खोजिए लेत  सबसे अच्छा बिलकुल भाग जाय के
 दूर  अमेरिका में आउ ओकन्हीं सब पर थूक देवे के  आउ वचनपत्र ले
लेवे के  ई हुआँ काम देत आउ कउची लेवे के  ओकन्हीं सोचतइ कि हम बेमार
हकिअइ  ओकन्हीं ई जानवो नयँ करतइ कि हम चलियो-फिर सकऽ हिअइ हे हे हे 
 ओकन्हीं के अँखिया से हम अन्दाज लगइलिअइ कि ओकन्हीं के सब कुछ मालूम
हइ  बस कहीं ज़ीना से उतर पाऊँ  आउ अगर ओकन्हीं के पहरेदार हुआँ खड़ी रहइ -
पुलिसवला  ई की हइ - चाय  आउ अइकी बियर भी बच्चल हइ आधा बोतल ठंढका
ऊ बोतल उठा लेलकइ जेकरा में एक पूरा गिलास बियर बच्चल हलइ आउ बड़ी चाव
से एक साँस में गटक गेलइ मानूँ अपन सीना के आग बुझा रहल होवे  लेकिन
एक्को मिनट नयँ होलइ कि बियर ओक्कर सिर में चढ़ गेलइ आउ ओकर रीढ़ से एगो
हलका आउ सुखद भी सिहरन दौड़ गेलइ  ऊ पड़ गेलइ आउ रजाय तानके ओढ़ लेलकइ ओकर
बेमार आउ बिखरल विचार अधिकाधिक उलझे लगलइ आउ जल्दीए हलका आउ सुखद नीन ओकरा
धर लेलकइ  अराम के साथ ऊ अपन सिर तकिया के अन्दर जमा लेलकइ आउ नरम रजाय
जे अब ओकर चिथड़ा होल पहिलौका ओवरकोट के जगह ले लेलके हल ऊ कसके खुद पर
लपेट लेलकइ अराम से उच्छ्वास लेलकइ आउ गहरा गाढ़ा सेहतगर (स्वास्थ्यप्रद)
नीन में सुत गेलइ  ऊ जग गेलइ ई सुनके कि कोय तो ओकर कमरा में घुसलइ आँख
खोललकइ आउ रज़ुमिख़िन के देखलकइ जे दरवाजा पूरा खोलके चौखट भिजुन खड़ी हलइ ई
संकोच में कि अन्दर जाय कि नयँ  रस्कोलनिकोव तेजी से उठके सोफा पर बइठ
गेलइ आउ ओकरा तरफ देखे लगलइ मानूँ कुछ तो आद करे के प्रयास कर रहल होवे
अच्छऽ त तूँ सुत्तल नयँ हकऽ ल हम पहुँच गेलियो  नस्तास्या बंडल
घसीटके हियाँ ले आव  रज़ुमिख़िन निच्चे तरफ चिल्लइलइ  अभिये हिसाब मिल
जइतो केतना बजले ह  रस्कोलनिकोव पुछलकइ बेचैनी से चारो तरफ देखते
तूँ तो अच्छा नीन लेलऽ भाय - बाहर तो साँझ हो गेलो ह लगभग छो बजलो होत
 तूँ छो घंटा से जादहीं सुतलऽ ह हे भगमान  हमरा की हो गेल ह 
आ ओकरा से की  ई तो सेहत लगी अच्छे हको  काहाँ के जल्दी हको  केकरो
से मिल्ले के हको की  हमन्हीं के पास बखते बखत हइ  हम तोर तीन घंटा से
इंतजार कर रहलियो ह दू तुरी हम हियाँ अइलियो हल तूँ सुत्तल हलऽ  ज़ोसिमोव
के हियाँ दू तुरी गेलिअइ - जब देखऽ त घरे पर नयँ  खैर कोय बात नयँ आ
जइतइ अपन छोट-मोट कामो खातिर हम कुछ देर लगी बाहर गेलूँ हल  हम आझे घर
बदललूँ बिलकुल बदल लेलूँ अपन चाचा के साथ  अब हमरा साथ चाचा रहऽ हका 
खैर ई सब बात के छोड़ऽ काम के बात पर आवल जाय   बंडल हियाँ पर लाव
नस्तेन्का  त काम शुरू कइल जाय  आउ भाय कइसन हकऽ हम ठीक हकूँ हम
बेमार नयँ हकूँ  रज़ुमिख़िन तूँ हियाँ पर लम्मा समय से हकऽ कहलियो न
तीन घंटा इंतजार कइलियो नयँ लेकिन पहिले पहिले की तूँ कबसे हियाँ
अइते रहलऽ ह ई तो हम तोरा सुबहीं बता चुकलियो ह कि तोरा आद नयँ
रस्कोलनिकोव सोचे लगलइ  सुबह के बात ओकरा सपना नियन लग रहले हल  ऊ
खुद्दे आद नयँ कर पइलकइ आउ प्रश्नात्मक ढंग से रज़ुमिख़िन तरफ देखे लगलइ 
हूँ  ऊ बोललइ भूल गेलऽ  हमरा सुबहे के लग रहऽ हल कि तूँ अभियो पूरा
होश में नयँ हकऽ  अब सुतला से तो कुछ बेहतर लगऽ हकऽ  सच में बिलकुल
बेहतर देखाय दे ह  नौजवान  खैर अब काम के बात अइकी तोरा अब आद आ जइतो 
एन्ने देखऽ प्यारे दोस्त ऊ बंडल खोले लगलइ आउ साफ लगऽ हलइ कि जे ओकरा
बड़ी दिलचस्प लग रहले हल जन्नऽ हो भाय ई हम खास करके हम अपन दिल में ले
लेलियो ह  काहेकि हमरा तोरा में से इंसान बनावे के चाही  चलऽ - उपरे से
शुरू कइल जाय  ई टोपी देखऽ हो  ऊ शुरू कइलकइ बंडल से एगो काफी निम्मन
लेकिन मामूली सन आउ सस्ता टोपी निकासते  पेहनाके देखे द थोड़े देर में
बाद में चिड़चिड़ाल रस्कोलनिकोव ओकरा दूर हटइते बोललइ नयँ नयँ भाय
रोद्या विरोध मत करऽ बाद में बहुत देर हो जइतो आउ हमरो रात भर नीन नयँ
आत काहेकि बिन नाप के अन्दाज से हम खरीदलूँ हँ  बिलकुल ठीक  टोपी
पेहनाके ऊ विजय के लहजा में चिल्ला उठलइ - नाप में बिलकुल ठीक  सिर के
टोपी भाय - ई पहनावा में सबसे पहिला चीज होवऽ हइ अपने तरह के एगो अनुशंसा
(सिफारिश)  हमर दोस्त तल्सत्याकोव हर तुरी अपन ढक्कन उतारे खातिर लचार हो
जा हइ जब कभी कहीं अइसन सार्वजनिक स्थान पे जा हइ जाहाँ सब्भे दोसर कोय
टोप आउ टोपी में रहऽ हइ  सब कोय सोचऽ हइ कि ऊ दास जइसन विनम्रता के कारण
अइसन करऽ हइ लेकिन ऊ खाली ई कारण से अइसन करऽ हइ कि ओकरा अपन चिड़ियाँ के
खोंथा से शरम आवऽ हइ - अइसन शर्मीला अदमी हइ  अच्छऽ नस्तास्या ई दू तरह
के सिर के टोपी हको - ई पलमेर्स्तोन (ऊ कोनमा से रस्कोलनिकोव के
फट्टल-चिट्टल गोलगाल टोपी निकसलकइ जेकरा नयँ मालूम काहे ऊ 'पलमेर्स्तोन'
कहऽ हलइ) अथवा ई जेवर के छोटगर चीज  एकर कीमत आँकऽ रोद्या की सोचऽ हो
हम केतना चुकइलिए होत  नस्तस्यूश्का  ऊ ओकरा (नस्तास्या) तरफ मुड़लइ ई
देखके कि ऊ (रस्कोलनिकोव) चुप हकइ बीस कोपेक देलऽ होत नस्तास्या जवाब
देलकइ बीस कोपेक  मूरख कहीं के  ऊ नराज होके चिल्लइलइ आझकल तो तोरो
बीस कोपेक में कोय खरीद नयँ पइतइ - आठ ग्रिव्ना [४]  ओहो ई कारण से कि ई
पुराना हकइ  आउ सच में एकरा ई शर्त पर कि पेन्हला के बाद अगर फट जइतो त
अगले साल दोसर फोकट में दे देतो भगमान कसम  अच्छऽ जी अब 'संयुक्त राज्य
अमेरिका' पर बात शुरू कइल जाय जइसन कि हमन्हीं के इस्कूल में ई नाम से
पुकारल जा हलइ  हम आगाह करऽ हियो - हमरा ई फुलपैंट पर नाज हके  आउ ऊ
रस्कोलनिकोव के सामने सिलेटी रंग के हलका ऊनी कपड़ा के गरमी में पहने वला
पतलून देखइलकइ  न तो कोय भूड़ न कोय धब्बा आउ साथे-साथ पुराना होलो पर
काफी अच्छा हइ आउ ओइसने वास्कट एक्के रंग के (मैचिंग) जइसन कि फैशन के
मोताबिक जरूरत हइ  आउ जे पुराना हइ त वास्तव में आउ बेहतर हइ - जादे
कोमल जादे मोलायम  देखऽ रोद्या संसार में जीविका बनावे के हको त हमर
विचार से ई काफी हइ कि ऋतु के अनुसार रहन-सहन रक्खे के चाही अगर जनवरी
में शतावर #### के इस्तेमाल नयँ करऽ ह त अपन बटुआ (पर्स) में कुछ
रूबल बचा लेबऽ एहे बात लागू होवऽ हइ ई खरीदारी के मामले में  अभी ग्रीष्म
ऋतु हइ आउ हम ग्रीष्म खातिर ही खरीदारी कइलूँ काहेकि पतझड़ ऋतु तक तो
कइसूँ आउ जादे गरम सामग्री के जरूरत होत आउ एकरा फेंक देवे पड़त  खास
करके ई वजह से कि ई सब कुछ उ बखत तक खुद्दे बरबाद हो जइतइ अगर ऐशो-आराम
के स्तर उँचगर हो गेला के वजह से नयँ त अन्दरूनी अव्यवस्था के चलते 
अच्छऽ त एकर कीमत आँकऽ  तोहर विचार में केतना होतइ  दू रूबल पचीस कोपेक
 आउ आद रहे फेर ओहे पहिलौका शर्त के साथ - अगर पेहन-पेहनके कहीं फट जाय
त अगले साल दोसर फोकट के मिल जइतो  फ़ेद्यायेव के दोकान पर आउ दोसरा तरह से
कारोबार नयँ होवऽ हइ - एक तुरी भुगतान कइलऽ आउ सारी जिनगी लगी काफी हो जा
हइ काहेकि दोसरा तुरी खुद्दे नयँ जइबऽ  अच्छऽ जी अब बूट के बारे बात कइल
जाय - ई कइसन लगऽ हको  ई साफ झलकऽ हइ कि ई पुराना हइ लेकिन दू महिन्ना
तो चलिए जइतइ काहेकि ई विदेशी काम हइ आउ विदेशी माल से बन्नल हइ - अंगरेजी
दूतावास के सचिव पिछले सप्ताह फुटपाथ पर के हाट में डाल देलके हल ऊ एकरा
खाली छो दिन पेन्हलके हल लेकिन ओकरा पइसा के बहुत जरूरत हलइ  कीमत एक
रूबल पचास कोपेक  हइ न बढ़ियाँ सौदा लेकिन हो सकऽ हइ ई उनका फिट नयँ
होबइ  नस्तास्या टिप्पणी कइलकइ फिट नयँ होतइ  आ एकरा में की रक्खल हइ
 आउ ऊ झोला से रस्कोलनिकोव के पुरनका रूखड़ा सुक्खल कीचड़ से सन्नल
भूड़े-भूड़ होल बूट निकसलकइ  हम तैयार होके गेलिए हल हमर ई भीमकाय बूट के
मोताबिक असली नाप मालूम कर लेलकइ  ई सब काम दिल से कइल गेले ह  जाहाँ तक
छालटी #### सन या पटसन के रेशा से बन्नल कपड़ा) के बात हइ त एकरा बारे
मकान-मालकिन से बात पक्का करके लइलिए ह  अइकी सबसे पहिले तो सन #### तीन गो कमीज लेकिन उपरे से फैशनदार  अच्छऽ जी त ई तरह से -
आठ ग्रिव्ना (अस्सी कोपेक) के टोपी दू रूबल पचीस कोपेक के दोसर-दोसर कपड़ा
कुल मिलाके तीन रूबल पाँच कोपेक एक रूबल पचास कोपेक के बूट काहेकि ई बहुत
निम्मन हइ कुल्लम चार रूबल पचपन कोपेक आउ पाँच रूबल कुल छालटी के - थोक
में मोलजोल कइल - सब कुछ मिलाके नो रूबल पचपन कोपेक (मतलब दस रूबल में से
बच्चल) पैंतालीस कोपेक रेजकी तामा के पँच-पँच कोपेक के सिक्का अइकी जी
स्वीकार करऽ  त ई तरह से रोद्या तूँ अब पूरे सूट-बूट में हकऽ काहेकि
हमर विचार से तोर ओवरकोट अभियो काम देतो बल्कि देखे में अपने आप में
विशेष शानदार लगतो - एहे मतलब होवऽ हइ शार्मेर [५] से खरीदारी करे के 
जाहाँ तक पेताबा आउ बाकी चीज के बात हइ ई हम तोरे ऊपर छोड़ दे हियो
हमन्हीं के पास पैंतीस रूबल बच जात आउ पाशेन्का के बारे आउ फ्लैट के
किराया के भुगतान के बारे फिकिर मत करऽ हम कहलियो - मतलब बिन सीमा के उधार
 आउ अब भाय अपन छालटी बदले द काहेकि शायद तोर कमीजिए में खाली अब रोग
बइठल हको  रहे दऽ  नयँ चाही  रस्कोलनिकोव झटकके हटा देलकइ जे
अनिच्छा से पोशाक के खरीदी के रज़ुमिख़िन के तनावपूर्ण ओछा रिपोर्ट सुन रहले
हल ई तो भाय असंभव हको त हम काहे लगी एतना जुत्ता घिसलूँ 
रज़ुमिख़िन जिद कइलकइ  नस्तस्यूश्का शरमाऽ मत आ मदत करऽ अइकी अइसे  आउ
रस्कोलनिकोव केतनो विरोध कइलकइ तइयो ऊ ओकरा छालटी बदलिए देलकइ  ऊ
(रस्कोलनिकोव) तकिया पर पड़ गेलइ आउ करीब दू मिनट तक एक्को शब्द नयँ बोललइ
ओकन्हीं से लम्मा समय तक छुटकारा नयँ मिल्लत  ऊ सोचलकइ  कउन पइसा से
ई सब खरीदल गेले ह  देवाल तरफ नजर कइले आखिर ऊ पुछलकइ पइसा  अच्छऽ त
ई बात हइ  ई तोरे खुद के पइसा से  आझ सुबहे सहायक संघ से वख़रूशिन के तरफ
से नौजवान अइलो हल माय भेजवइलथुन हल एहो तूँ भूल गेलऽ की अब आद आल
 रस्कोलनिकोव बोललइ लम्मा उदासी भरल सोच के बाद  रज़ुमिख़िन त्योरी
चढ़इते बेचैनी से ओकरा तरफ देखते रहलइ दरवाजा खुललइ आउ एगो लमगर तगड़ा
अदमी अन्दर घुसलइ जे रस्कोलनिकोव के मानूँ पहिले से कुछ जानल-पछानल भी लग
रहले हल ज़ोसिमोव  आखिरकार  खुशी से रज़ुमिख़िन चिल्ला उठलइ सूची पिछला
अगलाबइसाख घर-घर में आग बरखा के चल गेल  केतना घर उजर गेलन केतना बिना
बैल-गोरु के हो गेलन  नानी टोला के बकरी आउ मुरगी तो साफे हो गेल  गाँव
के दखिन भर अहरा पर के चिरारी गोरु-डाँगर के हड्डी से भर गेल जहाँ दिन भर
कुत्ता-सियार के साथे गिद्ध माँस नोचइत रहथ  अदमी के समान पर के धुआँ अब
सांत हो गेल हल  लगऽ हल कि सउँसे गाँव मुरदघटिया बन गेल हे  कहल जा हे कि
दुख सबके जौर कर दे हे  पुरनका बैर-भाव भुला जा हे बाकि नानी टोला के बात
कुछ आउ हे  रग्घू के विसवास हे कि ई सब बेमारी डगदर के कारन भेल हे आउ
डगदर बोलावे ओला महतो हथ  से इनसाल महतो के खेत पर कब्जा कर लेवे के चाहीं
 सूरुज के तो अपन खेत हे नऽ मनीये-बटइया जोतऽ हथ बाकि इसरी महतो के तो
बीस बीघा खेत हे  सबसे जादे उनके ई गाँव में खेत पड़ऽ हे  आउ उनकर बेटा
नगीनवाँ सहर में रहऽ हे  से एसो पहिले उनके खेत पर धावा बोले के चाहीं 
हमनी तो बेमारी से उजरते ही बाकि उनको आराम से न रहे देब  खेती आउ नोकरी
दूनो  अब ई न चलतइन ******** #### ********इनसाल गाँव में एतना जोर से लूक चलल कि पहर भर दिन उठला के बाद मजाल का कि
कोई घर से बाहर निकले  अभी बइसाख चढ़ते हे आउ ई हाल  जेठ में का होयत
कहल न जा सके  अन्हारे के बेरा लोटा लटकौले सुरुज महतो नहर दने चलल जाइत
हलन तो रस्ता में रोझन मिल गेलन  दुनो इयार नहर धैले तनी दूर ला फरागत करे
निकल गेलन  ओने से रमधार मिसिर और बरमा जी भी अनमुनाहे में दिसा फिरे चलल
आवइत हलन  किरिन फूटते आग उगिले लगऽ हल  से चारहुन नहर पर बइठ गेलन
******** #### ********डिम-डिम डिम-डिम डिम-डिम डिम-डिमबढ़ जा बढ़ जा बढ़ जा बढ़ जालगल
लड़इया गढ़ महोबा मेंअल्हा उदल चले उठि धाय घप् घप् करके तेगा नाँचैहन-हन
करे तेज तरूआर  रग्घू खड़ा होके ललकारलक - जरा दिल खोलके पट्ठे  अल्हा
सुनके तो पत्थल में भी जान आ जा हे आउ तो हमनी के नेता जी आयल हथ  अइसन
सुनावऽ कि ई जान जाथ कि नानी टोला अब मुरदा न हे पक्का नेकलाइट बन गेल हे
बहादुर आउ काम करके खायओला ******** #### ********जहिना से सुक्खू के मील खदेरन के दू बजरनियाँ देलक हे तहिना से कै आदमी के
गमछा इया धोती के खूँट पट्टा में बझ गेल हे  गते-गते गाँव में फैल गेल कि
मील अब भूतहा हो गेल  खदेरन पहिले के मंजल देवसिया हलन  लगऽ हे उहे मील
में कुछ कर देलन हे  नानी टोला के बूढ़ लोग के तो पूरा विसवास हो गेल हे 
ई आग में घीव डाललक रग्घू  रग्घू तो घूर-घूरके प्रचार करे लगल कि भूतहा
मील में कोई आटा पिसावे न जाय न तोरी-तीसी कोई पेरावे जेकर जान भाखल होय
ओही जाय  रग्घू तो चाहऽ हल कि सुक्खू के मील कइसहूँ बइठ जाय  मील भी ओही
चलावत खेती भी ओही करत आउ दोकान भी ओही चलावत तऽ हमनी का ओहनी के हरे जोते
ला जनम लेली हे  अब ई सब नऽ चलतइन  इहाँ नेकलाइट के राज हे - एक आदमी एक
काम आउ जे कमाय ऊ खाय बाकि रग्घू के अल्हैत दल गाँव बिना कमैले खाय के दावा
रखे लगल हल  जब नेकलाइट के राज हे तो गरीब के राज हे मजूर के राज हे  अब
खेती ओलन मील ओलन के मजूरी करे परत आउ हमनी खेत मील के मालिक बनब  बड़ी
दिना ओहनी मलिकार कैलन हे अब हमनी करब  हमनी ढेर दिन धान रोपली अब ओहनी
के रोपे परतइन आउ हमनी काटबइन  रग्घू ई छव-पाँच में परल सोचइत कसबा के
नौकरी पर चलल जाइत हल ******** #### ********आठ आना आठाना आठना आठना आठ आने टिकस  जीरवा के पुराना सवदगर फक्की के
साथे रिंग के खेल  कलकत्ता के रिंग-रिंग अब अपन गाँव में - नानी के गाँव
में - आठ आना आठाना आठना आठ आना आठ आने टिकस  बुधुआ जोर-जोर से जीरवा
के पुरनका दोकान पर चिचिआइत हल  दोकान के दूरा पर एगो लाल परदा लगा देल
गेल हल जेकरा पर उड़ल जाइत कउवा के फोटो हल आउ एगो नाँचइत मोर भी अपन पाँख
फैलैले हल  गली में लइकन के भीड़ जमा हल  दू-चारगो सेयान भी जौर हो गेलन
हल बाकि जेकरा पास आठ आना पइसा रहे ओही न परदा के भीतरे जाव  से लइकन आठ
आना पइसा ला माय भिजुन जाके रोवे लगलन बाकि दूगो सेयान अठ-अठ आना के टिकस
खरीद के परदा के भीतरे घुसलन तो भिखना पहिले ओहनी के दू पुड़िया चटपटी पाचक
दे देलक आउ बोलल - आम के आम आउ गुठली के दाम  आठ आना के टिकस तो तोर वसूल
हो गेलो असली कलकत्ता के बनल पाचक हो पत्थल भी पचा देतो  इहाँ आठे आना
के टिकस में दू पुड़िया घरे ले जायला भी सेतिहे में मिलतो  एकरा रख लऽ
रातखनी खैला के बाद गरम पानी साथे खा लेबऽ तो कइसनो पेट के बेमारी ठीक कर
देतो  मछरी के काटा भी पचा देतो ******** #### ********जीरवा के दोकान उठ गेल  एक समय ओकर दोकान सौदा के अजायब घर हल 
नून-तेल-धनिया के साथे साग-सब्जी तो बिकवे करऽ हल बिसकूट-लेमोचूस के साथे
खूभिया आउ पेड़ा भी उहईं मिल जा हल  खदेरन बहू के तमाकू आउ डोमन चा के
अफीम आउ सुसमा के फोंकना के साथे जीरवा नीम के दतुअन भी रखऽ हल  दोकान
चलावे में ओकर परान चरगन भेल रहऽ हल  कुछ दिन दोकान पर झुँकइत जबाना के
कोसइत रहल आउ नानी के खिस्सा कहे के लत अपनौलक बाकि नानी नियन अदमी न जुटा
पौलक  से ओकर दोकान एक रोज उठ गेल  बचल-खुचल सौदा घरे लान के खा पका गेल
 कुछ दिन भिखना फेरी देवे के काम कैलक ओकरो से ओकर पेट चंडाल न भरल तो ऊ
लदनी सुरुम कैलक बाकि देहात के कच्ची सड़क पर भी अब बैलगाड़ी के साथे
टैक्टर चले लगल तो ओकर लदनी भी बन्द हो गेल ******** #### ********सुक्खू के मील आज कै रोज से बंद हल  से गोहुम के गेठरी के कतार मील के
ओसारा में लगावल हल आउ दोसर दने तेल पेरावे ओलन के तोरी-तीसी के बोरा के
साथे कनस्टर आउ डील भी सटा-सटा के रखल हल  सउँसे मील कबाड़ीखाना नियन भरल
हल  आज तेसरा दिन भी बीत चलल बाकि कसबा से कोई बढ़का मिस्तीरी न आयल हल 
से सुक्खू अपन छोटके मिस्तीरी के साथे मील के पूरजा खोलके खुट-खाट करलक आउ
ओकरा लगल कि मील अब ठीक भे गेल हे  से ऊ मील के चक्का पर बढ़का पट्टा चढ़ा
के मसीन खोल देलक  मसीन फक्-फक् करके चार फेरा घूरल आउ फिनो पट्टा उतर के
फेंका गेल  ओसारा में बइठल खदेरन उहाँ जाके फिनो पट्टा चढ़ावे लगलन तब तक
मिस्तीरी मसीन चालू कर देलक हल  एने खदेरन के गमछा पट्टा में अझुरा गेल आउ
पट्टा के साथे ऊ दू लोघड़नियाँ खा गेलन  खरीयत हल कि खदेरन के हाथ-गोड़
ओकरा में नऽ चपायल हल न तो आज उनकर जिनगी के लीला मीले के साथे खतम हो जाइत
हल  खदेरन के लोघड़ाइत देखके सुक्खू आउ ओहिजा के दू-तीन गो अदमी धउगलन 
मिस्तीरी मील बन कर देलक हल  सब लोग खदेरन के उठा के बहरी एगो खटिया पर
सुता देलन  सुक्खू उनका पंखा हउँकइत हल आउ मिस्तीरी धउग के अस्पताल में
डगदर के लिआवे चल गेल ******** #### ********आज अनसन के तेसरा दिन हे  बी०डी०ओ० हाथ में मीठकी लेमो के रस ओला गिलास
लेके सूरुज महतो के मना रहल हे  ऊ अनसन तुड़ेला तइयार न हलन  बी०डी०ओ०
गिड़गिड़ा रहल हल  डगदर कहइत हल कि इनकर देह ढेर दिना से कमजोर हल 
भूख-पिआस से गुरदा में खराबी आ गेल हे  जदि आज ई अनसन नऽ तुड़ऽ हथ तऽ कल
से पेसाब में खून आवे लगतइन  फिनो हालत सुधारे में मोसकिल हो जायत  ई
सुनके बी०डी०ओ० आउ घबरायल  ओकरा समझ में कुछ न आ रहल हल  ऊ अपना तरफ से
निरनय लेके बता भी न सकऽ हल  से ऊ तुरते जीप से जिला प्रसासन हिआँ पहुँचल
 जिलाधीस भी तो सूरुज महतो के सरत कबूल करेके अधिकार न रखऽ हल  ऊ भी तनी
गिलपिल में पर गेल काहे से कि बेमार हालत में सूरुज के अनसन खतरा से खाली
नऽ हल आउ जदि ऊ अनसन करइत मर गेलन तो हमनी सब के जबाब देइत-देइत हालत खराब
हो जायत आउ ससपिन होयब से अलगे  से कलकटर तुरते रजधानी के स्वास्थ्य
मंत्री आउ सड़क मंत्री हीं फोन लगौलक आउ बात के खुलासा कहलक #### ********एसो एतना ठंढा पर रहल हे कि लोग दिन भर देह पर कम्बल इया चदर लपेटले रहइत
हे  अइसन मलमली आउ कनकन सोरा हावा हमरा इयाद से न बहल हल  लगऽ हे कपड़ा
चिरके बरफ नियन हावा हिरदा में समा जा हे आउ दलदली पैदा कर दे हे  रमधार
मिसिर के ठकुरबाड़ी के अगाड़ी जुटल अलाव में पोरा डालइत सूरुज महतो कहँरइत
बोललन  धुआँइत आग तनी भुक से लहरल आउ फिनो बुता गेल  फटल फराँटी नियन
मुँह से हावा निकालइत खदेरन कहलन - सूरुज भाई अब बउसाव थक गेलो मजगर
फूँक भी न होआव  थकल देह के माटी उठिये जाय तो ठीक हे  आउ अब तो नानी
टोला के लोग के काम-धाम देखके जीव घबराइत रहऽ हे कि भगवान कउन दिन देखेला
हमनी के जीअवले हथ  अब तो टुकुर-टुकुर देखे के अलावा कुछ रहल नऽ  सीरी
राम जय राम जय जय राम ******** #### ********अबरी रोहन के छुट्टी जल्दीये खतम हो गेल  परसो ओकरा कलकत्ता के करखाना में
ज्वाइन कर लेवे ला हल  से ऊ आज सहियेसाँझ से परदेस जायके तइयारी में लग
गेल  बाल-बच्चा आउ मेहरारू के कहके गाँव में निकलते हल कि गली में भिखना
मिल गेल  ओही जगुन रग्घू एगो फूटल देवार दने घूमके खड़े-खड़े पेसाब करइत
हल  रोहन के देखके ऊ गद् से बइठ गेल  फिन भिखना आउ रग्घू के लेके एक तुरी
गाँव के दरसन कर लेल चाहलक  ओहनी तीनो नानी टोला घूमइत हलन तो सहियेसाँझ
एक जगुन अल्हा गावइत सुनलन  रग्घू से रोहन पूछलक - इहाँ गीत नाध कातो खतम
भे गेल हल हो ई का होइत हे  नरेटा चिर-चिरके एगो गावइत हे आउ दोसरका हाथ
बजार-बजारके ढोलक पिटइत हे  अवाज तेज होइत गेल -डिम-डिम-डिम-डिम
डमाक-डमाकउठ-उठ-उठ-उठ तड़ाक-तड़ाकआउ सचमुच में गवइया तरुआर लेके खड़ा हो
गेल आउ घूमा-घूमाके तरुआर जोर से गावे लगल -लगल लड़इया गढ़ महोबा में
अल्हा उदल चले उठ धाय छप्-छप् करके तेगा नाँचे हनहन करे तेज तरुआर
घोड़ा चले टपाटप करके हाथी के घंटा घहराय बीर पुरुख के हिरदा नाँचे
रूंड मुंड धरती भर जाय सुनके रोहन डेरा गेल - रग्घू इहो गाना हे हो 
लइकन तो सुनके डेरा जायत  ओकर मन पर का असर होयत ******** #### #### 0 #### #### #### #### #### #### /* #### */ #### #### #### #### #### #### #### #### #### #### #### #### #### #### #### #### #### #### #### #### #### 0 #### #### #### #### #### #### /* #### */ #### #### #### #### #### #### #### #### #### #### #### #### #### #### #### #### #### #### #### #### आउ दंड भाग – २अध्याय – २आ अगर तलाशी हो चुकले होत तब  अगर
ओकन्हीं ठीक अपने हियाँ मिल्ले तब लेकिन अइकी ओकर कमरा हइ  कुछ नयँ आउ
कोय नयँ कोय नयँ हुलकले हल  नस्तास्या भी कोय चीज के हाथ नयँ लगइलके हल 
लेकिन हे भगमान  कइसे ऊ कुछ समय पहिले ई सब चीज के ई भुड़वा में छोड़ सकले
हल ऊ भुड़वा तरफ लपकके गेलइ देवाल के कागज के निच्चे हाथ घुसइलकइ आउ समान
सब निकासे आउ ओकरा से धोकड़ियन भरे लगलइ  कुल मिलाके आठ गो हलइ - दू गो
छोटगर-छोटगर डिबिया जेकरा में कनबाली आउ अइसने तरह के चीज हलइ - ऊ ठीक से
नयँ देखलकइ बाद में चार गो छोटगर मराको चमड़ा के केस हलइ  एगो चेन अखबार
के कागज में अइसीं लपटल हलइ  आउ कुछ अखबार के कागज में हलइ शायद कोय मेडल
ऊ सब कुछ अलग-अलग धोकड़ी में रखलकइ ओवरकोट में आउ पतलून के बाकी बच्चल
दहिना धोकड़ी में ई प्रयास करते कि लोग के नजर कम से कम पड़े  समान सब के
साथ-साथ ऊ बटुआ भी रख लेलकइ  फेर कमरा से बाहर निकस गेलइ अबकी ओकरा
बिलकुल खुल्ला छोड़के भी ऊ तेजी से आउ दृढ़तापूर्वक जा रहले हल आउ हलाँकि ऊ
खुद के बिलकुल टुट्टल महसूस कर रहले हल लेकिन चेतना ओकर साथ हलइ  ओकरा
पीछा कइल जाय के डर सता रहले हल डर रहले हल कि आधा घंटा में पनरह मिनट
में शायद ओकरा पे नजर रक्खे खातिर औडर निकस जइतइ मतलब जइसे भी हो सके
समय के पहिले सब्भे सबूत छिपा देवे के चाही हल  सब कुछ निपटा लेवे के चाही
हल जब तक कुच्छो ताकत बच्चल हलइ आउ कइसूँ अकल काम कर रहले हल  लेकिन
जाय काहाँ ई बहुत पहिलहीं तय कइल जा चुकले हल - सब कुछ नहर में फेंक देवे
के चाही आउ सब्भे सबूत पानी में आउ खिस्सा खतम  अइसन फैसला ऊ रतिये के
कर चुकले हल सरसाम #### में ऊ क्षण में जब ओकरा ई आद पड़लइ कइएक
तुरी ऊ उठके चल पड़े के प्रयास कइलकइ - जल्दी से जेतना जल्दी हो सके सब
कुछ फेंक देवे के चाही  लेकिन फेंक देना बहुत मोसकिल साबित होलइ  ऊ आधा
घंटा तक आउ शायद कुछ जादहीं समय तक एकतेरीनिन्स्की नहर के किनारे घूमते
रहलइ आउ कइएक तुरी नहर में जाय वला सीढ़ी तरफ नजर डललकइ जाहाँ-जाहाँ ओकरा
ई मिललइ  लेकिन ऊ अपन इरादा के पूरा करे के बात सोचियो नयँ सकऽ हलइ - या
तो सिड़हिया के छोर पे बेड़ा खड़ी रहऽ हलइ आउ ओकरा पर धोबिनियन कपड़ा धोते रहऽ
हलइ नयँ तो नाव खड़ी रहऽ हलइ आउ सगरो लोग के झुंड अइसीं मँड़रइते रहऽ हलइ
एकरा अलावे किनारा पर से कहीं से भी सगरो बगल से ओकरा देखल आउ ऊ नजर में
आ सकऽ हलइ - ई बात आशंका पैदा कर सकऽ हलइ कि एगो अदमी खास उद्देश्य से
निच्चे उतरलइ रुकलइ आउ कुछ तो पनियाँ में फेंकब करऽ हइ  आउ अगर डिबिया
डुब्बे नयँ बल्कि उपलाय लगे तब हाँ बिलकुल एहे बात हइ  कोय भी देखतइ 
आउ अइसूँ ओकरा तरफ सब कोय अइसीं देखब करऽ हइ रस्ता में मिलला पर ओकरा तरफ
एकटक निहारऽ हइ जइसे ओकन्हीं के खाली ओकरे से काम रहइ  अइसन काहे हइ आउ
कि हमरा शायद अइसन लगऽ हइ  ऊ सोचलकइ  आखिरकार ओकर दिमाग में अइलइ कि
की नेवा नद्दी पर कहीं जाना बेहतर नयँ होत  हुआँ तो लोग कम होत आउ देखवो
नयँ करत आउ प्रत्येक परिस्थिति में अधिक सुविधाजनक होत आउ सबसे बड़गर बात
- हियाँ के जगहियन के अपेक्षा अधिक दूर होत  आउ अचानक ओकरा अचरज होलइ -
कइसे ऊ पूरे आधा घंटा चिंता-फिकिर में घूमते रहलइ आउ ओहो खतरनाक जगह पे
आउ एकरा बारे पहिले सोचियो नयँ सकलइ  आउ खाली-पीली पूरे आधा घंटा विवेकहीन
काम में बरबाद कर देलकइ आउ अइसन काम जेकर निर्णय नीन में #### में कइल गेले हल ऊ नितान्त अन्यमनस्क #### आउ
भुलक्कड़ होल जा रहले हल आउ ऊ एकरा से वाकिफ हलइ  दृढ़संकल्प होके ओकरा
जल्दी करे के चाही हल ऊ व॰ प्रोस्पेक्त (राजपथ #### होते नेवा नद्दी
तरफ रवाना होलइ लेकिन रस्ता में ओकर दिमाग में अचानक विचार अइलइ - नेवा
में काहे  पानी में काहे  की कहीं बहुत दूर जाना बेहतर नयँ होत फेर चाहे
टापू तरफ आउ हुआँ कहीं एकान्त जगह में जंगल में कोय झाड़ी के निच्चे सब
कुछ गड़ देल जाय आउ पछान खातिर पेड़ में कोय निशान लगा देवल जाय  हलाँकि ऊ
महसूस कर रहले हल कि अभी तो ऊ सब कुछ साफ-साफ आउ सही ढंग से विचार करे के
स्थिति में नयँ हइ लेकिन ई विचार ओकरा त्रुटिहीन प्रतीत होलइ लेकिन ओकरा
किस्मत में टापू पर भी जायके नयँ बद्दल हलइ आउ होलइ कुछ दोसरे - व॰
प्रोस्पेक्त से बाहर चौक पर अइला पर ऊ अचानक बामा तरफ प्रवेशद्वार देखलकइ
जे सपाट देवार से घेरल अहाता में जा हलइ दहिना तरफ फाटक से लगले
चौमंजिला घर के बिन पोतल देवार अहाता में दूर तक चल गेले हल  बामा तरफ
फाटक से लगलहीं आउ सपाट देवार के समानान्तर लकड़ी के एगो छरदेवारी कोय बीस
कदम अहाता में जाके अचानक बामे मुड़ गेले हल  ई एगो घेरल-घारल सपाट जगह
हलइ जाहाँ कइएक तरह के समान पड़ल हलइ  दूर अहाता में छरदेवारी के पीछू
से नीचगर छतवला कारिख लगल पत्थल के शेड के कोना देखाय दे रहले हल जे
शायद कउनो प्रकार के मरम्मत के काम वला करखाना (वर्कशॉप) के हिस्सा हलइ 
हियाँ पर शायद कोय गाड़ी बनावे वला चाहे फिटर के दोकान हलइ चाहे एहे
प्रकार के आउ कोय चीज सगरो लगभग फाटक के शुरुए से कोयला के बहुत सारा
चूरा से कार-कार होल हलइ  हिएँ कहीं फेंकके चल जायके चाही  अचानक ओकर
दिमाग में ई विचार अइलइ  अहाता के अन्दर केकरो नयँ देखके ऊ फाटक से अन्दर
घुसलइ आउ देखलकइ कि फटकवा के बिलकुल नगीचे छरदेवारी के बाद सटले नाली
(गटर) हलइ (जइसन कि अकसर ओइसन घरवन में बनावल जा हइ जाहाँ बहुत सारा
फैक्टरी के मजदूर सहकारी समिति के लोग कोचवान लोग वगैरह वगैरह रहऽ हइ)
आउ नाली के उपरे ओज्जी छरदेवारी पर खल्ली से अइसन परिस्थिति में हमेशे के
तरह लिक्खल हलइ - हियाँ गाड़ी-छकड़ा खड़ी करे के सख्त मनाही हइ  मतलब ई तो
आउ अच्छे बात हलइ कि केकरो शक नयँ होतइ कि अन्दर गेलइ आउ हुआँ अटक गेलइ 
हियाँ सब कुछ एक्के तुरी कहीं ढेर पे फेंकके निकस जाम  एक तुरी आउ चारो
तरफ नजर दौड़ाके ऊ अपन हाथ जेभी में घुसा चुकले हल कि अचानक फाटक आउ नाली
के बीच में जेकर दूरी कोय एक अर्शीन (= २ फुट ४ इंच) हलइ ठीक देवाल के
बाहरी हिस्सा में ओकर नजर एगो बड़का गो अनगढ़ पत्थल पर गेलइ जेकर भार शायद
कोय डेढ़ पूद (= २४५७ किलोग्राम) होतइ आउ जे रोड के पत्थल के देवाल से
सीधे सटले पड़ल हलइ  ई देवाल के पीछू में सड़क फुटपाथ हलइ राहगीर सब के
जे हमेशे अधिक संख्या में रहऽ हलइ एद्धिर-ओद्धिर चले-फिरे के अवाज सुनाय
दे रहले हल लेकिन फाटक के पीछू में ओकरा कोय नयँ देख सकऽ हलइ जब तक कि
रोड से कहीं कोय अन्दर नयँ आ जाय लेकिन जे होवे के बहुत-कुछ संभावना हलइ
ओहे से जल्दी करना जरूरी हलइ ऊ पथलवा तरफ झुकलइ ओकर उपरला हिस्सा के
दुन्नु हाथ से कसके पकड़लकइ पूरा जोर लगइलकइ आउ पथलवा के पलट देलकइ  पथलवा
के निच्चे एगो छोटगर गड्ढा बन गेले हल अपन जेभी में रक्खल सब्भे समान ऊ
ओकरा में फेंके लगलइ  बटुआ सबसे उपरे पड़लइ तइयो गढवा में आउ जगह बच्चल
हलइ  बाद में ऊ फेर से पथलवा के पकड़लकइ एक्के झटका में ओकरा उलटके पहिले
जइसन हालत में कर देलकइ आउ ऊ जब सीधा खड़ी होलइ त ओकरा पथलवा थोड़े-सन
उँचगर देखाय देलकइ  लेकिन ऊ जमीन के मट्टी खुरचके गोड़वा से ओकरा पथलवा के
किनरवन में दाब देलकइ  अब कुछ नयँ देखाय दे हलइ  [१]तब ऊ बाहर निकसलइ आउ
चौक तरफ रवाना होलइ  फेर से क्षण भर में ओकरा पर बहुत गहरा लगभग असहनीय
प्रसन्नता हावी हो गेलइ जइसन कि हाल में थाना में होले हल  सारा सबूत
दफन हो गेलइ  आउ केक्कर केक्कर दिमाग में ई पत्थल के निच्चे खोजे के
विचार अइतइ  ऊ हुआँ पर शायद जब से घर बनले ह तब से पड़ल हकइ आउ ओतने
समय तक आउ पड़ल रहतइ  आउ अगर खोजियो लेल गेलइ त हमरा बारे के सोचतइ  सब
खिस्सा खतम  कोय सबूत नयँ  आउ ऊ हँस पड़लइ  हाँ ओकरा बाद में आद पड़लइ
कि ओकरा मने-मन महीन-सन बिन अवाज कइल लमगर हँसी अइले हल आउ लगातार
हँसते रहले हल लगातार हँसते रहले हल जब ऊ चौक पार कर रहले हल  लेकिन जब
ऊ के॰ बुलवार (वृक्षवीथि) में घुसलइ जाहाँ परसुन ओकरा ऊ लड़की से भेंट होले
हल त ओकर हँस्सी अचानक चल गेलइ  दोसर विचार ओकर दिमाग में सरके लगलइ 
अचानक ओकरा अइसनो लगलइ कि ओकरा ऊ बेंच के सामने से गुजरते अब घिन बरतइ
जेकरा पर ऊ लड़किया के चल गेला के बाद तखनी बइठल सोच रहले हल आउ ऊ मोछैल
से फेर भेंट करना भी बहुत भारी पड़तइ जेकरा ऊ बखत बीस कोपेक देलके हल -
भाड़ में जाय ऊ ऊ अन्यमनस्क स्थिति में आउ द्वेषपूर्वक चारो बगली नजर
डालते जा रहले हल  ओकर सब विचार कउनो एक्के मुख्य बिन्दु पर चक्कर काट
रहले हल - आउ ऊ खुद अनुभव कर रहले हल कि ई वास्तव में ओइसन मुख्य बिन्दुए
हइ कि अब ठीक अभिये आमने-सामने ई एक्के मुख्य बिन्दु पर अटकल हइ - कि ई
दू महिन्ना के बाद पहिलहीं तुरी के बात हइ आ भाड़ में जाय ई सब  ऊ अचानक
अपार द्वेष के दौरा #### में सोचलकइ  अच्छऽ अगर शुरू हो गेलइ त शुरू
हो गेलइ - भाड़ में जाय ऊ आउ नयका जिनगी  हे भगमान कइसन बेवकूफी हइ ई 
 आउ केतना झूठ बोललूँ आउ नीच हरक्कत कइलूँ आझ  कुछ समय पहिले कइसन
घिनौनापन से तलवा चटलूँ आउ खोशामद कइलूँ ऊ बेहद कमीना इल्या पित्रोविच के 
जबकि ई सब बकवास हइ  हम थुक्कऽ ही ओकन्हीं पर सब्भे पर आउ ई बात पर कि
हम तलवा चटलूँ आउ खोशामद कइलूँ  बात बिलकुल ऊ नयँ  बात बिलकुल ऊ नयँ
अचानक ऊ रुक गेलइ एगो नाया बिलकुल अप्रत्याशित आउ बेहद सीधा-सादा
प्रश्न अचानक ओकरा एक झटका में पटक देलकइ आउ कड़वाहट भरल अचरज में पाड़ देलकइ
-अगर वास्तव में ई सब कुछ सोच-विचारके कइल जइतो हल न कि मूर्खतावश अगर
तोर वास्तव में कोय निश्चित आउ पक्का लक्ष्य होतो हल त कइसे तूँ अभी तक
बटुआ के जाँचो नयँ कइलँऽ आउ ई जानवो नयँ करँऽ हँ कि तोरा की मिललउ आउ
काहे लगी सब तकलीफ उठइलँऽ आउ अइसन नीच गन्दा गर्हित काम जान-बूझके कइलँऽ
 आउ वस्तुतः तूँ अभी ओकरा पानी में फेंक देवे ल चाहऽ हलँऽ ई बटुआ के
साथ-साथ आउ सब्भे समान जे सब के तूँ अभी तक देखवो नयँ कइलँऽ हँ  अइसन
काहे हाँ एहे बात हलइ सब कुछ अइसीं हलइ  ऊ तो बल्कि एकरा बारे पहिलहूँ
जानऽ हलइ आउ ओकरा लगी ई नाया बिलकुल नयँ हइ आउ जब रात में सब कुछ के पानी
में फेंक देवे के फैसला कइल गेलइ त ई सब फैसला बिन कउनो संकोच आउ एतराज के
कइल गेलइ लेकिन अइसे मानूँ अइसीं वास्तव में होतइ मानूँ आउ दोसरा कोय
तरह से होना असंभव हइ  हाँ ऊ ई सब कुछ जानऽ हलइ आउ ओकरा सब आद हलइ
वास्तव में करीब-करीब कल्हींएँ अइसन फैसला कइल गेले हल ठीक ओहे क्षण जब ऊ
सन्दूक पे बइठल हलइ आउ ओकरा से केस (बक्सा) निकासब करऽ हलइ  बिलकुल एहे
बात हलइ   ई बात ई कारण हइ कि हम बेमार हकूँ आखिरकार ऊ उदास मन से
फैसला कइलकइ  हम खुद्दे अपना के तकलीफ देलूँ आउ सतइलूँ आउ खुद नयँ जानऽ
हूँ कि की कर रहलूँ हँ  कल्हे आउ परसुन आउ ई सब्भे समय खुद के सतइलूँ
 हम चंगा हो जाम आउ  खुद के नयँ सताम  लेकिन अगर हम बिलकुल ठीक
नयँ होवूँ तब  हे भगमान  ई सब से हम केतना तंग हो चुकलूँ हँ   ऊ बिन
रुके चलल जाब करऽ हलइ  ओकरा कइसूँ ध्यान हटावे के बहुत मन कर रहले हल
लेकिन ओकरा समझ में नयँ आ रहले हल कि ऊ की करे चाहे की काम के हाथ लगावे
 एगो नाया दुर्निवार संवेदना लगभग हरेक क्षण ओकरा जादे आउ जादे शिकंजा
में कस रहले हल - ई (संवेदना) एक प्रकार से असीम सामने आल आउ चारो तरफ से
घिरल सब्भे से लगभग भौतिक अरुचि जिद्दी द्वेषी घिनौना हलइ  जेकरा से भी
भेंट होवऽ हलइ ऊ सब्भे ओकरा खराब लगऽ हलइ - ओकन्हीं के चेहरा चाल-ढाल
हाव-भाव सब घिनौना लगऽ हलइ  शायद ऊ केकरो पर बस थूक देते हल चाहे दाँती
कट लेते हल अगर ओकरा से कोय बोलते हल ऊ अचानक रुक गेलइ जब ऊ बाहर
निकसके वसिल्येव्स्की टापू पर पुल के नगीच छोटकी नेवा (नद्दी) के किनारे
अइलइ  अइकी हियाँ ऊ रहऽ हइ ई घरवा में ऊ सोचलकइ  अरे ई की ई तो लगऽ
हइ कि हम बिलकुल रज़ुमिख़िन के पास पहुँच गेलिअइ  फेर से ओहे खिस्सा जइसन
कि तखने  लेकिन तइयो बहुत दिलचस्प हइ - खुद हम हियाँ अइलिअइ कि बस खाली
हम चलते-चलते हियाँ पहुँच गेलिअइ  खैर बात एक्के हइ हम कहलूँ हल 
परसुन  कि बाद में हम दोसर दिन ओकरा हीं जाम खैर एकरा में की रक्खल
हइ जइबइ  जइसे कि हम अभी जाइए नयँ सकऽ हिअइ ऊ उपरे चढ़के रज़ुमिख़िन के
पास पचमा मंजिल पर गेलइ ऊ घरवे पर हलइ अपन दड़बा में आउ अभी व्यस्त हलइ
लिख रहले हल आउ खुद्दे दरवाजा खोललकइ  चार महिन्ना से ओकन्हीं के आपस में
मिलना नयँ होले हल  रज़ुमिख़िन अपन चिथड़ा होल ड्रेसिंग गाउन में बइठल हलइ
नंगे पैर में चप्पल डालले बाल बिखरल बिन दाढ़ी बनइले आउ बिन नहइले-धोले 
ओकर चेहरा पर अचरज देखाय पड़ रहले हल अरे तूँ  ऊ चिल्लइलइ अन्दर
घुस्सल साथी के आपादमस्तक देखते फेर थोड़े देर चुप रहलइ आउ सीटी बजइलकइकी
एक्के तुरी एतना खराब हालत हकउ  अरे भाय तूँ तो हमरो मात दे देलँऽ ऊ
आगे बोललइ रस्कोलनिकोव के चिथड़ा पोशाक देखते  अरे बइठ तो जो
थक्कल-माँदल होतँऽ  आउ जब ऊ मोमजामा #### मढ़ल तुर्की सोफा पर लुढ़क
गेलइ जे ओकर अप्पन वला से भी जादे खराब हलइ रज़ुमिख़िन अचानक समझ गेलइ कि
ओकर अतिथि तो बेमार हइ अरे तूँ तो गम्भीर रूप से बेमार हकँऽ तूँ जानऽ
हँ  ऊ ओकर नब्ज चेक करे लगलइ रस्कोलनिकोव अपन हथवा घींच लेलकइ जरूरत
नयँ ऊ बोललइ हम अइलिअउ  बात ई हइ - हमरा पास टीसनी के काम बिलकुल
नयँ  हमर इच्छा हलइ  बल्कि ई कि हमरा कोय टीसनी के काम बिलकुल नयँ
चाही आ तूँ जानऽ हँ कि की बात हउ  तोरा वास्तव में सरसाम हो गेलो ह
 ओकरा लगातार गौर से देख रहल रज़ुमिख़िन बोललइ नयँ हमरा सरसाम नयँ हके
रस्कोलनिकोव सोफा पर से उठ खड़ी होलइ  रज़ुमिख़िन के फ्लैट तरफ ज़ीना चढ़ते
ऊ ई शायद नयँ सोचलके हल कि ओकरा साथ आमना-सामनी हो जइतइ  अब तो एक क्षण
में अपन अनुभव से ऊ अन्दाज लगा लेलकइ कि अभी ऊ दुनियाँ भर में केकरो से
चाहे ऊ कोय रहे आमने-सामने होवे के हालत में नयँ हइ  ओकर पित्त खौले लगलइ
 ऊ जइसीं रज़ुमिख़िन के दहलीज पार कइलकइ तखनिएँ से ओकरा गोस्सा से लगभग दम
घुट्टे लगलइ अलविदा  अचानक ऊ बोललइ आउ दरवाजा तरफ बढ़लइ अरे ठहर ठहर
तूँ भी अजीब अदमी हकँऽ नयँ जरूरत नयँ   अपन हाथ दोबारा छोड़इते ऊ
दोहरइलकइ अरे त तूँ अइलँऽ हल काहे लगी  तोर माथा के पेंच ढीला तो नयँ
हो गेलो ह  अरे देख ई तो  सरासर हमर अपमान हकउ  हम अइसे नयँ जाय
देबउ अच्छऽ त सुन - हम तोरा भिर अइलिअउ काहेकि तोरा छोड़के आउ केकरो
नयँ जानऽ हूँ जे हमरा मदत कर सके  शुरुआत करे में  काहेकि ऊ सब में
सबसे अच्छा मतलब बुद्धिमान हकहीं आउ न्याय कर सकऽ हीं  लेकिन अब जे हम
देखऽ ही त लगऽ हके कि हमरा कुच्छो नयँ चाही सुनऽ हीं बिलकुल कुछ नयँ 
न केकरो मदत आउ न हमदर्दी  हम खुद  अकेल्ले  बस काफी हो गेलउ 
हमरा शांति से रहे दे अरे एक मिनट तो ठहर बाँगड़ू  बिलकुल पगला गेलऽ
हँ  जइसन तोर मर्जी हमरा की फरक पड़ऽ हउ  देखऽ हँ - हमरो तो टीसनी के काम
नयँ हके भाड़ में जाय टीसनी लेकिन बजार में एगो पुस्तक-बिक्रेता हकइ
ख़ेरुविमोव जे खुद अपने आप में टीसनी के जगह लेले हइ  ओकर बदले तो हम सेठो
के घर में पाँच-पाँच टीसनी नयँ करूँ  ऊ अइसन बढ़ियाँ प्रकाशन के काम करऽ
हइ प्राकृतिक विज्ञान के छोटगर-छोटगर पुस्तक प्रकाशित करऽ हइ - आउ केतना
बिक्कऽ हइ ऊ  खाली शीर्षकवे से लगऽ हइ कि पइसा वसूल हो गेल तूँ हमेशे
कहते रहलँऽ हँ कि हम बेवकूफ हिअइ लेकिन भगमान कसम भाय दुनियाँ में हमरो
से जादे बेवकूफ हकइ  अब ऊ प्रवृत्ति पर सरके लगले ह खुद कुछ नयँ अनुभव
करऽ हइ लेकिन वास्तव में हम प्रेरणा दे हिअइ अइकी हियाँ जर्मन पाठ के दू
पन्ना आउ थोड़े सन अधिक हइ - हमर मत में एक प्रकार के मूर्खतम धोखेबाजी हइ -
एक शब्द में एकरा में ई बात के चर्चा कइल गेले ह कि औरत इंसान हइ कि
इंसान नयँ हइ  आउ वस्तुतः सोल्लास साबित कइल गेले ह कि ऊ इंसान हइ 
ख़ेरुविमोव ई नारी-समस्या के क्षेत्र में प्रकाशन के तैयारी कर रहले ह हम
एकर अनुवाद कर रहलिए ह ई अढ़ाय पन्ना के पाठ के विस्तृत करके छो पन्ना बना
देतइ हमन्हीं आधा पृष्ठ के कोय बहुत शानदार आउ भारी-भरकम शीर्षक दे देबइ
आउ आधा रूबल एकर कीमत रखबइ  एकरा से काम चल जइतइ  अनुवाद खातिर हमरा हरेक
पन्ना पर छो रूबल दे हइ मतलब कुल मिलाके पनरह रूबल मिलत आउ छो रूबल हम
पेशगी लेलिए हल  ई खतम होला पर ह्वेल के बारे अनुवाद चालू करे वला हिअइ
बाद में रूसो के फ्रेंच पुस्तक #### #### (स्वीकारोक्ति) के
द्वितीय भाग से कुछ बेहद नीरस गपशप के भी मार्क कर लेलिए ह जेकर अनुवाद
करते जइबइ ख़ेरुविमोव के कोय तो बतइलके ह कि रूसो अपन प्रकार के मानूँ रूस
के रादिश्शेव हलइ [२]  वस्तुतः ओकर बात के खंडन नयँ करऽ हिअइ भाड़ में जाय
ऊ  अच्छऽ त की औरत इंसान हइ  [३] के दोसरा पन्ना अनुवाद खातिर लेवे
लगी चाहऽ हँ  अगर चाहऽ हँ त अभी पाठ ले ले कलम ले ले आउ कागज - ई सब
कुछ हुएँ से मिल्लऽ हइ - आउ तीन रूबल लेते जो चूँकि हम पूरे अनुवाद खातिर
पेशगी लेलिए हल पहिला पन्ना आउ दोसरा पन्ना लगी मतलब तीन रूबल सीधे तोर
हिस्सा में पड़तउ  आउ जब पन्ना पूरा करमँऽ - त आउ तीन रूबल मिलतउ  हाँ आउ
एक बात किरपा करके हमरा तरफ से ई बात के कोय एहसान नयँ समझ  एकर उलटा
जइसीं तूँ अन्दर घुसलँऽ तभिए हम समझ गेलिअउ कि तूँ हमर कइसे मदतगार होमँऽ
 पहिला बात हमर हिज्जे जरी कमजोर हके आउ दोसर बात जर्मन में कभी-कभी
हमर दिमाग नयँ काम करऽ हके आउ जादेतर हम अपने मन से गढ़के डाल दे ही आउ एहे
बात से संतोष कर ले ही कि एकरा (मूल पाठ) से कुछ बेहतरे साबित होत  लेकिन
के जानऽ हइ हो सकऽ हइ कि ऊ बेहतर नयँ बल्कि आउ बत्तर निकसइ  ई काम
लेमँऽ कि नयँ रस्कोलनिकोव जर्मन लेख के पन्ना ले लेलकइ तीन रूबल लेलकइ
आउ बिन एक्को शब्द बोलले बाहर निकस गेलइ  रज़ुमिख़िन अचरज से ओकरा जइते
देखते रहलइ  लेकिन पहिलौका गली #### तक पहुँचला पर रस्कोलनिकोव अचानक
वापस लौट गेलइ फेर से रज़ुमिख़िन के फ्लैट जाय लगी ज़ीना पर चढ़े लगलइ आउ
जर्मन पाठ के पन्ना आउ तीन रूबल टेबुल पर धरके फेनु मुँह से बिन कोय शब्द
निकासले बाहर चल पड़लइ अरे तोरा कम्पोन्माद #### #### तो नयँ
हो गेलो ह  रज़ुमिख़िन आखिरकार ताव में आके चिल्लइलइ  तूँ नाटक काहे ल कर
रहलँऽ हँ  तूँ हमरो पागल बना देलँऽ  अरे त फेर हमरा भिर अइवे काहे ल
कइलँऽ हल शैताननयँ चाही  अनुवाद के काम  ज़ीना पर उतरते
रस्कोलनिकोव बड़बड़इलइ त शैतान के बच्चे तोरा आखिर की चाही  उपरे से
रज़ुमिख़िन चिल्लइलइ  ऊ चुपचाप ज़ीना से उतरते रहलइ अरे तूँ  तूँ काहाँ
रहँऽ हँ कोय जवाब नयँ अइलइ अरे भाड़ में जो  लेकिन रस्कोलनिकोव तो
निकसके सड़क पर पहुँच चुकले हल  निकोलायेव्स्की पुल पर ओकरा साथ एगो बहुत
अप्रिय घटना हो जाय के चलते ऊ एक तुरी आउ पूरा तरह से होश-हवास में आ गेलइ
 एगो कल्यास्का (घोड़ा-गाड़ी) के कोचवान ओकर पीठिया पर कसके एक चाबुक
जमइलकइ ई बात लगी कि ऊ घोड़वा के गोड़वा तर दबते-दबते बचलइ हलाँकि कोचवान
तीन-चार तुरी ओकरा तरफ चिल्लाके सवधान कइलके हल  चाबुक के चोट पड़ला से ऊ
एतना गोस्सा हो गेलइ कि ऊ उछलके रेलिंग (जंगला) तरफ चल गेलइ (मालूम नयँ
काहे ऊ पुल के बीचोबीच से जा रहले हल जाहाँ गाड़ी आवऽ जा हइ आ अदमी हुआँ
से पैदल नयँ जा हइ) आउ गोस्सा से दाँत पिस्से लगलइ  जाहिर हइ चारो तरफ
से हँस्सी फूट पड़लइ ठीके होलइ दुष्ट कहीं के मालूम हइ पीयल होवे
के ढोंग करऽ हइ आउ जान-बूझके चक्का के निच्चे आ जा हइ आउ तूँ एकर जवाब
देते रहऽ ई ओकन्हीं सब के धंधा हइ श्रीमान ई धंधा हइ लेकिन ओहे
क्षण जब ऊ रेलिंग भिर अपन पीठ सहलइते खड़ी हलइ आउ अभियो भौंचक्का होल आउ
गोस्सा से कल्यास्का (घोड़ागाड़ी) के दूर जइते देखब करऽ हलइ कि अचानक ओकरा
महसूस होलइ कि कोय ओकर हथवा पर पइसा डालब करऽ हइ  ऊ देखलकइ - एगो वइसगर
व्यापारी घराना के औरत हलइ सिर पे रूमाल आउ बकड़ी के खाल के बश्माक
(जुत्ती) पेन्हले आउ ओकर साथे एगो लड़की हैट लगइले आउ हरियर छतरी के साथ
शायद ओकर बेटी हलइ  ले ले बबुआ भगमान के नाम पर  ऊ ले लेलकइ आउ
ओकन्हीं आगे बढ़ गेलइ  ई बीस कोपेक के सिक्का हलइ  ओकर बस्तर आउ चेहरा से
ओकन्हीं ओकरा शायद भिखारी समझ लेलके हल जेकरा सड़क पर वस्तुतः आधा कोपेक के
संग्राहक मानल जा हलइ लेकिन ओकरा वास्तव में बीस कोपेक मिल गेलइ जे ओकरा
चाबुक के चोट सहे खातिर हलइ जेकरा चलते ओकन्हीं के दया आ गेले हल ऊ बीस
कोपेक के सिक्का के हाथ में दाबले कोय दस कदम आगे बढ़लइ आउ अपन चेहरा नेवा
नद्दी दने कर लेलकइ राजमहल के दिशा में [४]  असमान में कुच्छो बादर नयँ
हलइ आउ पानी लगभग नीला हलइ जे नेवा में बहुत विरले होवऽ हइ  प्रधान
गिरजाघर #### के गुंबद जे हियाँ से देखला पर जेतना सुहावन लगऽ हइ
ओतना आउ कउनो जगह से नयँ पुल पर से छोटका गिरजाघर #### से कोय बीस
कदम दूर सूर्य के प्रकाश में चमक रहले हल आउ स्वच्छ हवा से होके ओकर हरेक
आभूषण भी स्पष्ट देखाय देब करऽ हलइ [५]  चाबुक के दरद दूर हो गेलइ आउ
रस्कोलनिकोव चोट के बारे भुलियो गेलइ अब एगो बेचैन करे वला आउ बिलकुल
अस्पष्ट विचार पूरा तरह से ओकर दिमाग में छाल हलइ  ऊ खड़ी-खड़ी क्षितिज तरफ
देर तक एकटक देखते रहलइ ई जगह ओकरा विशेष रूप से परिचित हलइ  जब ऊ
यूनिवर्सिटी में पढ़ाय खातिर जा हलइ त साधारणतः विशेष रूप से घर वापिस आते
बखत ऊ खास एहे जग्गह पर रुक जा हलइ आउ एकटक ई मनोरम दृश्य के अवलोकन करते
रहऽ हलइ (अइसन ओकरा साथ करीब सो तुरी होले होत) आउ हरेक तुरी मस्तिष्क में
उत्पन्न अपन एगो अस्पष्ट आउ असमाधेय भावना पर अचरज करऽ हलइ  ई अद्भुत
दृश्य से हमेशे ओकरा पर से एगो अव्याख्येय शीतल हावा बहऽ हलइ ई शानदार
तस्वीर ओकरा लगी बिलकुल गोंग आउ बहिर रूह लगऽ हलइ  ऊ हर तुरी ई धुंधला
आउ रहस्यमय छाप पर अचंभा में पड़ जा हलइ आउ खुद पर विश्वास नयँ करके ई
पहेली के समाधान के भविष्य लगी छोड़ दे हलइ  अब अचानक आकस्मिक रूप से ओकरा
ई सब पहिलौका प्रश्न आउ घबराहट के बारे आद पड़ गेलइ ओकरा लगलइ कि अभी ओकरा
ई सब के आद संयोगवश नयँ पड़लइ  खाली एहे बात ओकरा वहशी आउ अजीब लगलइ कि ऊ
ठीक ओहे जगह पर रुकलइ जाहाँ पहिले रुक्कऽ हलइ मानूँ ऊ वास्तव में कल्पना
कइलकइ कि अब ऊ ओहे बात के बारे सोच सकऽ हइ जइसे कि पहिले आउ ओहे सब
पहिलौका विषय आउ चित्र में दिलचस्पी ले सकऽ हइ जेकरा में  कुच्छे समय
पहिले दिलचस्पी ले हलइ  ओकरा हँसियो बरे नियन लगलइ आउ तइयो साथे-साथ ओकर
छाती में दरद अनुभव होवे एतना संकुचन #### हलइ  अब ओकरा पहिलौका
सब्भे अतीत आउ पहिलौका विचार आउ पहिलौका समस्या आउ पहिलौका विषय-वस्तु
आउ पहिलौका स्मृति आउ ई सब्भे मनोरम दृश्य आउ ऊ खुद आउ सब सब कुछ एक
प्रकार के गहराई में निच्चे मोसकिल से ओकरा गोड़ के निच्चे देखाय देवे
लायक प्रतीत हो रहले हल  ओकरा लग रहले हल कि ऊ उपरे कहीं उड़ल जा रहले
ह आउ सब कुछ ओकर आँख के सामने से ओझल होल जा रहले ह  अनजाने में हाथ
घुमइला पर अचानक ओकरा मुट्ठी में दाबल बीस कोपेक के सिक्का के अनुभव होलइ 
ऊ हाथ खोललकइ पइसवा तरफ एकटक देखते रहलइ फेर अपन बाँह के जोर से घुमाके
पइसवा के पानी में फेंक देलकइ तब मुड़लइ आउ घर तरफ रवाना हो गेलइ  ओकरा
लगलइ कि ऊ क्षण ऊ मानूँ कैंची से अपने आप के सब कोय आउ सब कुछ से काटके
अलग कर लेलक हऊ घर पर पहुँचलइ तब साँझ हो रहले हल मतलब ऊ कोय छो घंटा तक
चलते रहले हल  ऊ काहाँ से आउ कइसे लौटके आल ओकरा कुछ आद नयँ हलइ  कपड़ा
उतारके आउ दौड़ा-दौड़ा के बेदम कइल घोड़ा के तरह काँपते ऊ सोफा पर पड़ गेलइ
ओवरकोट घींचके खुद पर डाल लेलकइ आउ तुरते ओकरा गहरा नीन आ गेलइ…ऊ
गोधूलिवेला के बखत एगो भयानक चीख से जग पड़लइ  हे भगमान कइसन चीख हलइ ई 
अइसन अप्राकृतिक ध्वनि अइसन करुण क्रन्दन चीख किरकिराहट आँसू
लात-घुँस्सा आउ गारी ऊ कभियो नयँ सुनलके हल आउ न देखलके हल  अइसन
पाशविकता के अइसन क्रोधावेश के ऊ कल्पनो नयँ कर सकऽ हलइ भय से ऊ उठ गेलइ
आउ अपन बिछौना पर बइठ गेलइ हरेक पल ओकर दिल बइठल जा हलइ आउ पीड़ा महसूस कर
रहले हल  लेकिन लड़ाय-झंझट चीख आउ गाली-गलौज के अवाज लगातार तेज होल जा
हलइ  आउ तब ओकरा बेहद अचरज होलइ जब ओकरा अचानक अपन मकान-मालकिन के अवाज
सुनाय देलकइ  ऊ बिलख रहले हल चिल्ला रहले हल आउ विलाप कर रहले हल आउ
तेजी से जल्दी-जल्दी मुँह से अइसे शब्द निकास रहले हल जेकरा समझना असंभव
हलइ कोय बात के बारे निवेदन करते - शायद ई बात खातिर कि ओकरा पिट्टल नयँ
जाय काहेकि ओकरा ज़ीना पर बेरहमी से पिट्टल जा रहले हल  पिटाई करे वला के
अवाज द्वेष आउ गोस्सा से एतना भयानक हो गेले हल कि ऊ खाली घरघरा रहले हल
लेकिन तइयो पिट्टे वला कुछ तो बोल रहले हल आउ ओहो तेजी से अस्पष्ट रूप
से जल्दी-जल्दी आउ बड़बड़इते  अचानक रस्कोलनिकोव पत्ता के तरह कँप्पे लगलइ
- ऊ ई अवाज पछान गेलइ ई अवाज इल्या पित्रोविच के हलइ  इल्या पित्रोविच
हियाँ  आउ मकान-मालकिन के पिट्टब करऽ हइ  ऊ ओकरा लतिया रहले हल ओकर मथवा
के सिड़हिया पर पटक रहले हल - ई बात तो साफ हलइ चीख आउ चोट के सुनाय दे रहल
अवजवा से समझल जा सकऽ हलइ  की बात हइ दुनियाँ उलट-पुलट गेलइ की  सब्भे
मंजिल से पूरे ज़ीना पर से लोग के भीड़ जमा होवे के अवाज सुनाय देब करऽ हलइ
लोग के बोले के अचरज से चिल्लाय के लोग के उपरे आवे के दरवाजा खटखटावे
के जोर से बन करे के आउ धौगे के अवाज सुनाय देब करऽ हलइ  लेकिन आखिर
काहे लगी आखिर काहे लगी आउ ई कइसे संभव हो सकऽ हइ  ऊ कइएक तुरी
दोहरइलकइ गंभीरतापूर्वक सोचते कि ऊ बिलकुल पागल हो गेले ह  लेकिन नयँ
ओकरा साफ-साफ सुनाय दे रहले ह   लेकिन एकर मतलब ई हइ कि अब ओकरो पास
ओकन्हीं अइते जइतइ अगर ई बात हइ काहेकि  पक्का बात हइ ई सब कुछ ओकरे
चलते  कल के सिलसिले में  हे भगमान  ऊ दरवाजा के सिटकिनी लगावे ल
चहलकइ लेकिन ओकर हाथ उठ नयँ पइलइ  आउ ई बेकारो हलइ भय बरफ नियन ओकर
दिल के चारो तरफ से जकड़ लेलके हल ओकरा सता रहले हल ओकरा ठिठुरा देलके हल
 लेकिन आखिर के ई सब हल्ला-गुल्ला पूरे दस मिनट चलला के बाद धीरे-धीरे
शांत पड़े लगलइ  मकान-मालकिन कराह रहले हल आह-ओह कर रहले हल इल्या
पित्रोविच अभियो लगातार धमका आउ गरिया रहले हल  लेकिन अइकी आखिर लगऽ
हइ ऊ शांत पड़ गेलइ अब ओकर कुछ अवाज नयँ सुनाय देब करऽ हलइ की चल गेलइ
 हे भगमान  हाँ अइकी मकन-मलकिनियों जाब करऽ हइ अभियो लगातार कराहते आउ
कनते  आउ अइकी ओकर दरवाजा खटाक से बन हो गेलइ  आउ अइकी भीड़ बिखर रहले
ह ज़ीना से सब कोय फ्लैट में जा रहले ह - 'ओह' कर रहले ह वाद-विवाद कर
रहले ह एक दोसरा के पुकार रहले ह कभी अपन बोली के उँचगर करके चिल्लाहट तक
पहुँचा रहले ह त कभी निच्चे करके फुसफुसाहट तक  लगऽ हइ ओकन्हीं कइए गो
हलइ लगभग पूरा के पूरा घर दौड़के जामा हो गेले हल  लेकिन हे भगमान की ई
सब संभव हइ  आउ काहे लगी काहे लगी ऊ हियाँ अइले हल थकके चूर होल
रस्कोलनिकोव सोफा पर गिर गेलइ लेकिन ऊ अपन आँख नयँ बन कर पइलकइ अइसन
वेदना असीम भय के अइसन असहनीय अनुभूति जेकरा ऊ कभियो अनुभव नयँ कइलके हल
ऊ आधा घंटा तक पड़ल रहलइ अचानक एगो तेज रोशनी ओकर कमरा के चमका देलकइ -
नस्तास्या मोमबत्ती आउ शोरबा (सूप) के प्लेट लेके अन्दर घुसलइ  ओकरा तरफ
ध्यान से देखके आउ ई जानके कि ऊ सुत्तल नयँ हइ ऊ मोमबत्ती के टेबुल पर
धइलकइ आउ लावल समान के सजावे लगलइ - रोटी नीमक प्लेट चम्मच निश्चित
रूप से तूँ कल से कुछ नयँ खइलऽ ह  दिन भर तो एने-ओने भटकते रहलऽ ह आउ
बोखार से पूरा देह कँप रहलो ह नस्तास्या  मकान-मालकिन के काहे लगी
पिट्टब करऽ हलइ ऊ एकटक ओकरा तरफ देखलकइ के मकान-मालकिन के पिट्टब करऽ
हलइ अभी  आध घंटा पहिले इल्या पित्रोविच पुलिस चीफ के सहायक ज़ीना
पर  काहे लगी ऊ एतना बेरहमी से ओकरा पिटलकइ  आउ  ऊ अइले हल काहे लगी
 नस्तास्या चुपचाप नाक-भौं सिकोड़ले ओकरा देखलकइ आउ देर तक देखते रहलइ
 ओकरा अइसे देखला से बहुत खराब लगलइ डरो लगलइ नस्तास्या तूँ चुप काहे
हकहीं  ऊ आखिरकार डरते-डरते ओकरा धीमे अवाज में पुछलकइ ई खून हइ
आखिरकार ऊ जवाब देलकइ धीरे से आउ मानूँ अपने आप के कहते खून   कइसन
खून   देवाल तरफ पीछू हटते ऊ बड़बड़इलइ ओकर चेहरा पीयर पड़ गेले हल
नस्तास्या चुपचाप ओकरा तरफ लगातार देखते रहलइ हम खुद सुनलिए हल  हम
सुत्तल नयँ हलिअइ  हम बइठल हलिअइ ऊ आउ जादे डरते-डरते जवाब देलकइ 
हम देर तक सुनते हलिअइ  पुलिस चीफ के सहायक अइले हल  ज़ीना पर सब कोय
दौड़ते अइलइ सब्भे फ्लैट से हियाँ तो कोय नयँ अइले हल  तोरा में ई
खून चिल्ला रहलो ह  जब एकरा लगी कोय निकास नयँ रहऽ हइ आउ यकृत (लिवर) में
जम्मे लगऽ हइ त अइसीं लगे लगऽ हइ  तूँ कुछ खइबऽ न ऊ कुछ जवाब नयँ
देलकइ  नस्तास्या अभियो ओकरा भिर झुकके खड़ी रहलइ ओकरा तरफ एकटक देखते
रहलइ आउ बाहर जाय के नाम नयँ लेलकइ कुछ पीये ल दे दे  नस्तस्यूश्का
ऊ ज़ीना से उतरके निच्चे गेलइ आउ कोय दू मिनट के बाद उज्जर मट्टी के बरतन
में पानी लेके अइलइ लेकिन एकर आगे की होलइ ओकरा कुछ आद नयँ रहलइ  ओकरा
खाली एतने आद रहलइ कि ठंढा पानी के एक घूँट पिलके हल आउ बरतन से कुछ पानी
अपन सीना पर छलका देलके हल  ओकर बाद ऊ बेहोश हो गेले हल सूची पिछला अगलाहमनी के दू-गो बालो-बच्चा हो गेलन आउ एहनी जनबो नऽ कैलन कि गाँव-गिराव
कइसन हो हे  गाँव पऽ गेला आज कै बच्छर हो गेल हे  तनी चले के चाही 
सुनके रोहन बोलल - जमुनी तोरा तऽ अब गाँव के नाँव पऽ छीक आवऽ हउ  आज
कइसे खेयाल पर गेलो  आउ अब गाँव में रखले का हे ******** #### टोला पऽ अन्हार ही भेला बुधुआ गरज-गरजके चिचिआइत हल - तोहनी के कुछो
फिकिर हो  नानी के जगह-जमीन में बसल हें आउ नानी बेमार हे तनी देखहूँ
गेले हें कोई  रग्घू भाई सब के मतिसार देकथुन हे  आउ ओहू तऽ अपन दिमाग से
कुछो काम नऽ करथुन  बरमा-मिसिर जे कहऽ हथिन ओही भजऽ हथुन  हमनीयो के तऽ
आँख-कान हे  देख-सुनके करे-चले के चाहीं  पनघट पऽ से चिचिआइत ऊ दूसर गली
में घूर गेल  सब लोग ओकर बात कान-पट लगाके सुन रहलन हल  जब बुधुआ अन्ह हो
गेल तब पनघट पऽ फुसफुसाहट फिनो सुरुम भेल  एगो बूढ़ी बोलल - लगऽ हे कि अब
नानी मर जयतन  उनका गेला के बाद सउँसे गाँव निसु हो जायत  कउनो तऽ ओतना
उमिर के नऽ बचइत हथ ******** #### ********सुनऽ तनी रमुनी के माय आज काहे तऽ नीन नऽ आवइत हो  अब अधरतिया होवे आयल
बाकि पपनी नऽ झपकल हे  रोझन के बात सुनके रोझनी चकचेहायल उठल - का बात
हो कुछो सोचइत का हऽ  आजकल गाँव के कउन अदमी नऽ सोच में डूबल हे 
सुरुज महतो जब से बेमार पर गेलन हे लगइत हे कि गाँव के कोई मातवरे नऽ हे 
एने रघुआ फतुही उड़वले चलइत हे  मिसिर जी भी बदल गेलन हे  दिन भर माँगऽ
हथ आउ रात खानी नानी टोला में पहुँच के ओहनी के पीठ ठोकऽ हथ  बरमा जी के
ओही हाल हे  तऽ तू का करबहू रमुनी के बाबू  तोरा का बवसाव हवऽ  एक दिन
जूता नऽ बनावऽ तऽ खायला नऽ जुटवऽ  हमरो तऽ अब आँख से नऽ लोके  नानी भिरु
भी जनई छूट गेल ******** #### ********रोहन कलकत्ता से गाँव पऽ आयल हल  एक महीना के छुट्टी हलई से जमुनी के भी
लेले आयल हल  एसो पंचायत के चुनाव होवे ला हल  नानी टोला पऽ रोज घुनपिस
चल रहल हल  से रोहन के एक दिन नऽ रहायल आउ सब लोग के जमा करके कहलक -
गान्ही जी हमनी के हरिजन कहऽ हलन आउ कहऽ हलन कि एहनी के विसेख मौका देवे
के चाहीं  एहनीयो देस के बसिंदा हथ  बाबा अम्बेदकर तो हमनी ला
लड़ते-लड़ते परान दे देलन  तऽ का हमनी के अपना ला कुछो करतब नऽ हे  कोई
खिआवत तऽ हमनी खायम  बीचे में रग्घू गरजल - हमरा भिरू नऽ रहत तऽ हम दोसर
के ढेर मानी सड़इत अनाज छीनके खा लेम ******** #### ********जीरवा दिने खानी दोकान पऽ बइठल झुक रहल हल  पहिले आसा में रहऽ हल कि भिखना
के चचा अवतन तऽ तनी खैनी मल के देतन  ओकरा तऽ देह ककुलावे के छुट्टी नऽ
मिलऽ हल बाकि अब तऽ ओकरा छुट्टीये-छुट्टी रहऽ हे  दिन भर में दू-गो चार-गो
गहँकी आ जा हथ ओही काफी हे  से अकेले दोकान पर बइठल जीरवा टूटल पत्ता में
से खैनी तोड़लक आउ कमर के लुग्गा में खोंसले चुनौटी में से पीयर चूना
निकालके तरहथी पऽ मले लगल  मलते-मलते कभी झुक जाय तऽ ओकर कपार टीन से टकरा
जाय  एकाध-गो चुटरी निकलके पीछे से ओकर देहो पऽ चढ़ जाय आउ चुटी नियन सुर
सुराय लगे तऽ जीरवा अचकचाके देह डोला देवे तब हाथ मेंकर खैनी फेंका जाय 
रह-रहके ओकरा दस बरस पहिले के बात इयाद आवे  कइसन जबाना हल ऊ  दोकान पऽ
चूटी नियन भीर लगल रहऽ हल  एगो उठऽ नऽ हल कि दोसरका बइठ जा हल  अन्हारे
से साँझ तक गहँकी चलावइत-चलावइत हाथ-कपार पिराय लगऽ हल  भिखना के कसबा से
माले लावे में दम छूटल रहऽ हलई  अब अराम करो  माले नऽ बिकई तऽ लावत काहे
ला  सोचइत-सोचइत जीरवा झुकके दोकाने पऽ लोघड़ गेल आउ फोफियाय लगल  ओने से
खदेरन बहु आनके जीरवा के कान में तनीसुन पानी टपका देलक तऽ ऊ फुर-फुराके उठ
बइठल आउ चुटरी के मारे ला निनुअयले में छेकुनी खोजे लगल सामने में खदेरन
बहु के देखके लजा गेल आउ पूछलक - का चाहो खदेरन बहु  ढेर दिन पऽ लोकलऽ हे
******** #### ********जमुनी के लेके रोहन कुछ दिन से कसबा में रहे लगल  बढ़िया से कमाइत-खाइत हल
 तब एक रोज जमुना आनके कहलकई कि अब जे होवेला हल से होइये गेलो  तोहनी
गाँव में चलके काहे न बढ़िया से रहइ जा  माय भी बूढ़ हथुन अकेले रहे परऽ
हइन  नोकरी के लोभ में रग्घू भी एक रोज आयल हल आउ एहनी के काम-धाम देखके
बड़ा खुस भेल हल  से रोहन के मन बदल गेल आउ जमुनी के अपन माय के साथे रख
देलक आउ घर ही से रोज कसबा में कमाय जाय लगल  ऐही बीच में ओकरा कलकत्ता से
खबर आ गेलई  ऊ जमुनी के अपन माय भिजुन छोड़के आउ अपन काम पर रग्घू के रखके
कलकत्ता चल गेल ******** #### ********खदेरन के बेमारी बढ़ते जाइत हल  जीरवा के दोकान के फक्की आउ बरिया से कुछो
नऽ फैदा लोक रहल हल  खदेरन जादू-टोना करऽ हलन बाकि उनका विसवास नऽ हल 
तइयो खदेरनी दोसर गाँव से ओझा बोलाके झार-फूँक करावेला तइयार भेल  ऊ ओझा
आनके सब बात के जानकारी हासिल कैलक तब ओकरा विसवास हो गेलई कि बसवाड़ी आउ
पीपर तर के भूत के बसेरा खदेरने के चलते उजरल हे  ऊ भूत अब जाओ तऽ कहाँ 
से ओहनी खदेरने के पकड़लक  हाली छोड़िये नऽ रहल हे  सुनके खदेरन बहु बड़ा
सोंच में पड़ गेल आउ ओझा से पूछलक - दोहाई महराज के ऊ भूतन इनकर देह
छोड़तन कि नऽ ******** #### ********