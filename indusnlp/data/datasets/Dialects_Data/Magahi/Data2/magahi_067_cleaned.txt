#### 0 #### #### #### #### #### #### /* #### #### #### #### #### #### #### #### #### #### #### #### #### #### अपराध आउ दंड भाग
– ४अध्याय – ३सबसे बड़गर बात ई हलइ कि ऊ अंतिम क्षण तक कइसूँ अइसन
समाप्ति के आशा नयँ कइलके हल  ऊ अंतिम सीमा तक अपन अकड़ बनइले रखलकइ अइसन
संभावना के भी बिन अनुमान कइले कि दुन्नु गरीब आउ बेसहारा औरत ओकर शासन के
बाहर निकस जइतइ  ई दृढ़ विश्वास #### के बहुत जादे सहायता कइलकइ
घमंड आउ एतना जादे आत्म-विश्वास जेकरा सबसे निम्मन संज्ञा देल जा सकऽ हइ -
अहम्मन्यता #### ####  कंगाली से उपरे उठके प्योत्र
पित्रोविच के बेमारी के हद तक आत्मप्रशंसा के आदत पड़ गेले हल अपन
बुद्धिमत्ता आउ क्षमता के बहुत जादे आँकऽ हलइ आउ कभी-कभी अकेले में दर्पण
में अपन चेहरो के प्रशंसा करऽ हलइ  लेकिन संसार में सबसे जादे ऊ परिश्रम
आउ कइएक स्रोत से प्राप्त अपन दौलत से प्यार करऽ हलइ - ई ओकरा ऊ सबके
बराबर पहुँचा देलके हल जे कभी ओकरा से उँचगर हैसियत के हलइ दुन्या के अब
कड़वाहट के साथ ई बात के आद देलइते कि ओकरा बारे खराब चरचा के बावजूद ऊ
ओकरा अपनावे के फैसला कइलके हल प्योत्र पित्रोविच पूरा-पूरा दिल के बात
बोललइ आउ अइसन सरासर कृतघ्नता पर बहुत क्रोध भी अनुभव कइलकइ  आउ ई
दौरान ऊ बखत दुन्या के साथ शादी के प्रस्ताव रखते ऊ ई सब्भे अफवाह के
बेतुकापन के बारे बिलकुल आश्वस्त हो चुकले हल खुद मार्फ़ा पित्रोव्ना
सार्वजनिक रूप से खंडन कर चुकले हल आउ समुच्चा छोटका शहर बहुत पहिलहीं ई
मामला के त्याग चुकले हल जेकरा से दुन्या बिलकुल निर्दोष साबित हो गेले हल
 आउ ऊ खुद्दे ई बात के अब इनकार नयँ करते हल कि तखने ओकरा ई सब कुछ के
जनकारी मिल चुकले हल  आउ तइयो ऊ अभियो दुन्या के उपरे उठाके अपन स्तर तक
लावे के अपन निर्णय के बहुत जादे आँकऽ हलइ आउ एकरा ऊ बड़गो उपलब्धि मानऽ
हलइ  दुन्या के ई बारे अब झिड़की देते ऊ अपन रहस्य के खुलासा कर देलकइ
दिमाग में पोसल विचार के जेकर ऊ पहिलहीं कइएक तुरी प्रशंसा कर चुकले हल
आउ ओकरा समझ में नयँ आ रहले हल कि काहे दोसर लोग ओकर उपलब्धि के प्रशंसा
नयँ करऽ हइ  तहिया रस्कोलनिकोव से भेंट करे लगी जब गेले हल तब ऊ एगो
उपकारकर्ता के भावना के साथ ई उपकार के फल लेवे खातिर तैयार होल आउ बहुत
मधुर प्रशंसा सुन्ने खातिर अंदर घुसले हल  आउ अब ज़ीना से उतरते बखत
वस्तुतः अपना के ऊ बहुत जादे अपमानित आउ अस्वीकृत समझ रहले हल दुन्या तो
ओकरा लगी बिलकुल आवश्यक हलइ ओकरा (दुन्या के) तरफ से इनकार ऊ सोचियो नयँ
सकऽ हलइ बहुत पहिलहीं से कुछ साल पहिलहीं से ऊ शादी के बारे मधुर सपना
देखब करऽ हलइ लेकिन ऊ लगातार पइसा बनावे के चक्कर में रहलइ आउ इंतजार करते
रहलइ  ऊ हर्षावेश के साथ बिलकुल गुप्त रूप से एगो अइसन लड़की के बारे
सोचते रहऽ हलइ - जे अच्छा चरित्र के होवे गरीब (आवश्यक रूप से गरीब) बहुत
जवान बहुत सुंदर निम्मन घराना के आउ पढ़ल-लिक्खल बहुत भीरू अत्यधिक कष्ट
झेलल आउ ओकरा सामने पूरा तरह से झुक्कल (नम्र) रहे अइसन जे जिनगी भर
ओकरा अपन संरक्षक समझे ओकरा आदर करे ओकर आज्ञा माने ओकरा पर अचरज करे आउ
खाली अकेल्ले ओकरे  अपन काम-धाम से निपट लेला के बाद शांति से अराम करते
बखत कल्पना में ऊ ई विमोहक आउ चुलबुला विषय पर केतना दृश्य केतना मनोहर
घटना के निर्माण करते रहऽ हलइ  आउ अइकी केतना साल के सपना लगभग साकार हो
चुकले हल - अवदोत्या रोमानोव्ना के सौन्दर्य आउ शिक्षा से ऊ चकित हलइ ओकर
बेसहारा परिस्थिति ओकरा बेहद उत्तेजित कर देलके हल  हियाँ परी तो जेतना
के ऊ सपना देखलके हल ओकरा से जादहीं हलइ - हियाँ हलइ एगो अइसन लड़की - जे
स्वाभिमानी विशिष्ट उदार शिक्षा-दीक्षा आउ लालन-पालन में ओकरा से उँचगर
हलइ (ई बात के ऊ अनुभव करऽ हलइ) आउ अइसन जीव ओकर उपलब्धि पर जिनगी भर दासी
नियन ओकर कृतज्ञ रहतइ आउ ओकरा सामने आदर से झुक्कल रहतइ आउ ऊ तो असीम आउ
पूरा तरह से शासन करतइ   मानूँ सोद्देश्य कुछ समय पहिले लमगर
सोच-विचार आउ पूर्वानुमान के बाद आखिरकार ऊ अपन जीवन-वृत्ति #### में
परिवर्तन करे के आउ अधिक विस्तृत कारोबार के क्षेत्र में प्रवेश करे के
आउ एकर साथ-साथ धीरे-धीरे समाज के आउ अधिक उँचगर वर्ग में पहुँचे के
अन्तिम फैसला कइलकइ जेकरा बारे ऊ बहुत पहिले से ऐयाशी के साथ सोच रहले हल
 एक शब्द में ऊ पितिरबुर्ग के अजमावे लगी निश्चय कइलकइ  ऊ जानऽ हलइ
कि औरतियन से बहुत आउ बहुत लाभ मिल सकऽ हइ  सुन्दर उदार आउ शिक्षित औरत
के आकर्षण शक्ति ओकर रस्ता के आश्चर्यजनक रूप से रंगीन बना सकऽ हइ ओकरा
तरफ आकर्षित कर सकऽ हइ तेजोमंडल #### के निर्माण कर सकऽ हइ  आउ अइकी
सब कुछ नष्ट हो गेलइ  ई वर्तमान आकस्मिक कुरूप संबंध-विच्छेद ओकरा पर
वज्रपात नियन असर डललकइ  ई एक प्रकार के भद्दा मजाक बेतुकापन हलइ ऊ खाली
एगो कण भर आत्मश्लाघा कइलके हल ओकरा अपन पूरा बात कहे के समइयो नयँ मिलले
हल ऊ खाली एगो मजाक कइलके हल बहक गेले हल आउ ओकर अइसन गंभीर परिणाम होलइ
 आखिरकार वस्तुतः ऊ दुन्या के अपन ढंग से प्यारो करऽ हलइ ऊ अपन सपना में
ओकरा पर हुकुमो चलाना चालू कर चुकले हल - आउ अचानक   नयँ  बिहाने
बिहाने सब कुछ फेर से स्थापित कर लेवे के चाही इलाज कर लेवे के चाही
सुधार लेवे के चाही आउ मुख्य बात - ई अभिमानी दुधमुँहाँ बच्चा के नष्ट कर
देवे के चाही जे सब कुछ के कारण हलइ  कष्टदायक अनुभव के साथ ओकरा आद
पड़लइ ओहो कइसूँ अनजाने में रज़ुमिख़िन  लेकिन एकरा बारे ऊ जल्दीए शांत
हो गेलइ - एकरो तो ओकर पासे-पास रक्खे के चाही  लेकिन वास्तव में ऊ
जेकरा से गंभीर रूप से डरऽ हलइ - ऊ हलइ स्विद्रिगाइलोव  एक शब्द में
ओकरा सामने बहुत सारा परेशानी हलइ 




  नयँ सबसे
जादे हम हम दोषी हकूँ  अपन मइया के गले लगाके आउ ओकरा चूमते दुनेच्का
बोललइ हम ओकर पइसा के लोभ में पड़ गेलूँ हल लेकिन हम कसम खा हियो भइया -
हम कल्पनो नयँ कइलूँ हल कि ई अइसन अयोग्य अदमी हो सकऽ हलइ  अगर हम ओकर
असलियत पहिले पछान लेतूँ हल हम कइसनो लोभ में नयँ पड़तूँ हल  हमरा दोषी मत
ठहरावऽ भइया भगमान बचइलका  भगमान बचइलका  पुलख़ेरिया
अलिक्सांद्रोव्ना बड़बड़इला लेकिन कइसूँ अनजाने में मानूँ उनका अभी तक कुछ
समझ में नयँ अइले हल कि कीऽ हो गेले ह  सब कोय खुश हला पाँच मिनट के बाद
हँसियो पड़ला  खाली बीच-बीच में दुनेच्का के चेहरा पीयर पड़ जा हलइ आउ भौं
टेढ़ा हो जा हलइ ई सोचके कि कीऽ हो चुकले हल  पुलख़ेरिया अलिक्सांद्रोव्ना
ई कल्पनो नयँ कर सकला हल कि ओहो खुश हो जइता लुझिन के साथ रिश्ता टूटना
उनका सुबह तक एगो भयंकर विपत्ति प्रतीत हो रहले हल  लेकिन रज़ुमिख़िन तो
हर्षोन्माद में हलइ  ऊ एकरा पूरा तरह से अभिव्यक्त करे के हिम्मत नयँ जुटा
पइलकइ लेकिन ओकर सारा शरीर काँप रहले हल जइसे कि बोखार में होवऽ हइ
मानूँ पाँच पूद (लगभग ८0 किलोग्राम) [१] के बोझ ओकर दिल पर से निच्चे गिर
पड़ल होवे  अब ओकरा पास अधिकार हइ कि उनकन्हीं के अपन पूरा जिनगी अर्पित कर
सकइ उनकन्हीं के सेवा कर सकइ  आउ केकरा मालूम अब फेर कीऽ  लेकिन ऊ
दूर-दूर के विचार के आउ अधिक भीरु होके दूर भगा रहले हल आउ अपन कल्पना करे
में डरऽ हलइ  अकेल्ले खाली रस्कोलनिकोव लगातार एक्के जगहा पर बइठल रहलइ
लगभग उदास आउ अन्यमनस्क भी  ऊ जे लुझिन के हटावे में सबसे जादे जोर दे
रहले हल अब मानूँ जे कुछ घटले हल ओकरा में सबसे कम दिलचस्पी ले रहले हल
दुन्या अनिच्छा से सोच रहले हल कि ऊ (अर्थात् भाई साहेब) ओकरा पर अभियो तक
नराज हका आउ पुलख़ेरिया अलिक्सांद्रोव्ना ओकरा तरफ भय से देखते रहला
स्विद्रिगाइलोव तोरा से कीऽ कहलको हल  दुन्या ओकर पास जाके पुछलकइ ओ
हाँ हाँ  पुलख़ेरिया अलिक्सांद्रोव्ना चिल्लइला रस्कोलनिकोव सिर उठइलकइ
- ऊ तोरा दस हजार रूबल उपहार में देवे लगी जिद कइले हउ आउ साथे साथ हमर
उपस्थिति में तोरा एक तुरी देखे लगी चाहऽ हउ देखे लगी  संसार के कुच्छो
लगी नयँ  पुलख़ेरिया अलिक्सांद्रोव्ना चिल्लइला आउ ऊ हिम्मत कइसे करऽ हइ
ओकरा पइसा देवे के तब रस्कोलनिकोव स्विद्रिगाइलोव के साथ होल अपन बातचीत
के (काफी रुखाई से) बतइलकइ लेकिन मार्फ़ा पित्रोव्ना के बारे भूत के चरचा
छोड़के ताकि फालतू बात में जाय नयँ पड़इ आउ बिलकुल आवश्यक बात के अलावा
कइसनो बातचीत काहे नयँ रहे ओकरा शुरू करे में घृणा अनुभव करके तूँ ओकरा
कीऽ जवाब देलहो  दुन्या पुछलकइ पहिले कहलिअइ कि हम तोरा कुच्छो नयँ
बतइबउ  तब ऊ कहलकइ कि ऊ खुद्दे सब्भे संसाधन से मोलकात के कोशिश करतइ  ऊ
विश्वास देलइलकइ कि तोरा प्रति ओकर भावावेग एगो सनक हलइ कि ऊ तोरा प्रति
अभी कुच्छो नयँ अनुभव करऽ हइ  ऊ नयँ चाहऽ हइ कि तूँ लुझिन से शादी
करहीं  सामान्यतः तो असंगत रूप से बोललइ तूँ खुद्दे ओकरा बारे अपन मन
में कीऽ राय बनइलऽ रोद्या  ऊ तोरा कइसन लगलो हम स्वीकार करऽ हिअइ कि
कुच्छो ठीक से नयँ समझऽ हिअइ  दस हजार प्रस्तुत करऽ हइ आ खुद्दे बोललइ
कि ऊ धनी नयँ हइ  ऊ घोषित करऽ हइ कि कहीं तो चल जाय लगी चाहऽ हइ आउ दस
मिनट के बाद भूल जा हइ कि ऊ एकरा बारे बोललइ  अचानक एहो बोलऽ हइ कि शादी
करे लगी चाहऽ हइ कि लोग ओकरा लगी दुलहिन के प्रस्तावो रखते जा हका 
निस्संदेह ओकर कुछ उद्देश्य हइ आउ संभवतः - खराब हइ  लेकिन फेर अइसन
मानना एक प्रकार से विचित्र लगऽ हइ कि ऊ एतना मूर्खता से अइसन मामला के
शुरू करतइ अगर ओकर मन में तोरा लगी खराब इरादा होतइ  जाहिर हइ कि हम
तोरा तरफ से ई रकम लेवे से इनकार कर देलिअइ एक्के तुरी हमेशे लगी 
सामान्यतः ऊ हमरा बहुत विचित्र लगलइ आउ  मानूँ पागलपन के लक्षण वला 
भी   लेकिन हमरा गलतफहमियो हो सकऽ हइ हो सकऽ हइ कि हियाँ ऊ खाली अपन
तरह के ढोंग रच रहल होवइ  मार्फ़ा पित्रोव्ना के मौत शायद ओकरा पर असर
देखा रहले ह भगमान उनकर आत्मा के शांति दे  पुलख़ेरिया
अलिक्सांद्रोव्ना उद्गार प्रकट कइलका उनका लगी हम हमेशे हमेशे भगमान से
प्रार्थना करते रहबइ  ई तीन हजार के बगैर हमन्हीं के अभी की होते हल
दुन्या  हे भगमान जइसे असमान से गिरलइ  ओह रोद्या वस्तुतः सुबह में
हमन्हीं के नाम से खाली तीन रूबल रह गेले हल आ हम आउ दुन्या एहे सोच
रहलिए हल कि घड़ी कहीं परी जल्दी से जल्दी गिरवी रख दिअइ ताकि एकरा हीं से
नयँ लेवे के चाही जब तक कि खुद्दे ऊ अंदाज नयँ लगावऽ हइ स्विद्रिगाइलोव
के प्रस्ताव पर एक प्रकार से दुन्या पर बहुत असर पड़लइ  ऊ लगातार सोचते
रहलइ ऊ कुच्छो भयानक सोचलके ह  लगभग काँपते ऊ लगभग फुसफुसाहट में अपने
आप से बोललइ रस्कोलनिकोव ई अत्यधिक भय के नोटिस कर लेलकइ लगऽ हइ कि
हमरा आउ एक से जादे तुरी ओकरा देखे पड़तइ ऊ दुन्या के कहलकइ ओकरा पीछा
करते रहबइ  हम ओकर पीछू-पीछू लग्गल रहबइ  जोश में रज़ुमिख़िन चिल्लइलइ 
ओकरा हम आँख से ओझल नयँ होवे देबइ  रोद्या हमरा अनुमति देलका ह  ऊ
खुद्दे आझ हमरा से कहलका 'हमर बहिन के रक्षा करना'  आ अपने अनुमति दे
हथिन अवदोत्या रोमानोव्ना दुन्या मुसकइलइ आउ अपन हाथ ओकरा तरफ बढ़इलकइ
लेकिन चिंता ओकर चेहरा पर से नयँ जा रहले हल  पुलख़ेरिया अलिक्सांद्रोव्ना
सहमल ओकरा तरफ देखते रहला लेकिन तीन हजार स्पष्ट रूप से ओकरा तसल्ली दे
रहले हल  एक चौथाई घंटा (अर्थात् पनरह मिनट) बाद सब्भे बहुत सजीव बातचीत
करे लगला  रस्कोलनिकोव भी हलाँकि कुछ नयँ बोल रहले हल लेकिन कुछ समय तक
ध्यान से सुन रहले हल  रज़ुमिख़िन भाषण झाड़ रहले हल  लेकिन काहे काहे
अपने के चल जाय के हकइ  उमंग के साथ ऊ अपन भावविभोर भाषण के प्रवाह में
बोल रहले हल आ छोटकुन्ना शहर में अपने कीऽ करथिन  मुख्य बात हइ कि अपने
सब हियाँ एक साथ हथिन आउ एक दोसरा के जरूरत हथिन वस्तुतः एक दोसरा के
जरूरत हथिन - हमर बात समझथिन  खैर भले कुछ समय खातिर  हमरो दोस्त के
रूप में अपनाथिन संगी-साथी के रूप में आउ हम विश्वास देलावऽ हिअइ कि एगो
शानदार कारोबार चालू करते जइबइ  सुनते जाथिन हम अपने के विस्तार से ई सब
समझावऽ हिअइ - पूरा योजना  हमरा आझ सुबहीं जब कुच्छो नयँ होले हल हमर
दिमाग में ई कौंध चुकले हल  अइकी बात ई हइ - हमर एगो चाचा हथिन (हम अपने
सब के उनका से परिचय करइबइ अत्यधिक नम्र आउ आदरणीय बुजुर्ग हथिन ) आउ ई
चाचा जी के पास एक हजार रूबल के मूलधन #### हइ आउ खुद पेंशन पर रहऽ
हथिन आउ एकर उनका जरूरत नयँ पड़ऽ हइ  ई दोसरा साल हइ कि ऊ हमर पीछू पड़ल
हथिन कि हम ई एक हजार ले लिअइ आउ उनका छो प्रतिशत सूद चुकइअइ  हमरा एकर
पीछे कारण देखाय दे हइ - उनका खाली हमरा मदद करे के इच्छा हइ लेकिन परसाल
हमरा एकर जरूरत नयँ हलइ लेकिन ई साल हम खाली उनकर आगमन के प्रतीक्षा कर
रहलिए हल आउ ई ले लेवे के निर्णय कइलिअइ तब अपने दोसरा हजार देथिन अपने
के तीन हजार में से आउ ई शुरुआत खातिर काफी होतइ आउ हमन्हीं सब एक साथ हो
जइबइ  हमन्हीं कीऽ करते जइबइ हियाँ परी रज़ुमिख़िन अपन योजना के बारे
समझावे लगलइ आउ ई बात पर बहुत विस्तार से बतइलकइ कि कइसे लगभग हमन्हीं के
सब्भे पुस्तक-विक्रेता लोग आउ प्रकाशक लोग के अपन विक्रय के उत्पाद (यानी
प्रकाशित पुस्तक) के बारे बहुत कम जनकारी होवऽ हइ आउ एहे कारण से खराब
प्रकाशक होते जा हइ आउ साथे-साथ कइसे निम्मन प्रकाशन सामान्यतः बिक जा हइ
आउ लाभ दे हइ कभी-कभी तो बहुत  आउ ओहे से रज़ुमिख़िन प्रकाशन के काम के
बारे सपना देख रहले हल दू साल दोसरा लगी काम कर चुकले हल आउ तीन यूरोपीय
भाषा अच्छा से जानऽ हलइ हलाँकि छो दिन पहिले रस्कोलनिकोव के अपन भार पर
आधा अनुवाद के काम लेवे आउ तीन रूबल अग्रिम (पेशगी) के साथ ओकरा विश्वास
देलावे के उद्देश्य से कहलके हल कि ऊ जर्मन में 'श्वाख़' #### (जर्मन)
= कमजोर] हइ - आउ ऊ तखने झूठ बोललके हल आउ रस्कोलनिकोव के मालूम हलइ कि ऊ
झूठ बोल रहले ह  काहे काहे अपन मौका खो देवल जाय जबकि हमन्हीं के सबसे
मुख्य संसाधन में से एगो उपलब्ध हइ - अपन खुद के पइसा  रज़ुमिख़िन जोश में
आ गेलइ  ई बात सच हइ कि एकरा में बहुत परिश्रम के आवश्यकता हइ लेकिन हम
सब परिश्रम करबइ अपने अवदोत्या रोमानोव्ना हम रोदियोन  कुछ प्रकाशन
आझकल अच्छा मुनाफा दे हइ  आउ कारोबार के मुख्य आधार ई बात में हइ कि हम
सब के मालूम पड़तइ कि ठीक कउची के अनुवाद करे के चाही  हम सब अनुवाद करते
जइबइ आउ प्रकाशन के काम करते जइबइ आउ अध्ययन करते जइबइ सब कुछ साथे-साथ
 अभी हम उपयोगी हो सकऽ हिअइ काहेकि हमरा अनुभव हइ  हमरा प्रकाशक लोग के
हियाँ चक्कर काटते जल्दीए दू साल पूर जइतइ आउ ओकन्हीं के कारोबार के सब
गुप्त पहलू मालूम हकइ  बरतन बनावे लगी साधु लोग के जरूरत नयँ विश्वास
करथिन  आउ काहे काहे लगी मुँह के सामने से रोटी के टुकरी के गुजर जाय देल
जाय  हाँ हम खुद जानऽ हिअइ आउ एकरा गुप्त रक्खऽ हिअइ कि दू-तीन रचना
अइसन हइ कि जेकरा में से हरेक के अनुवाद करके प्रकाशित करे के खाली विचार
पर हरेक पुस्तक पर सो रूबल लेल जा सकऽ हइ आउ ओकरा में से एगो के विचार के
हम तो पाँचो सो रूबल में नयँ बेचबइ  आउ अपने जन्नऽ हथिन अगर हम केकरो
कहिअइ त शायद ऊ हिचकिचइतइ - अइसन ओकन्हीं उल्लू होवऽ हइ  आउ जाहाँ तक
कारोबार के वास्ते दौड़-धूप छापाखाना कागज बिक्री के सवाल हइ - ई सब हमरा
पर छोड़ देथिन  ई सब हमरा अच्छा से मालूम हइ  हम सब छोटगर पैमाना पर शुरू
करते जइबइ फेर बड़गर तक पहुँचबइ कम से कम हमन्हीं के खाय भर तो हो जइतइ
आउ सब्भे हालत में अपन लागत तो लौटा लेते जइबइ दुन्या के आँख चमक उठलइ
अपने जे कुछ बोल रहलथिन हँ हमरा बहुत पसीन हइ द्मित्री प्रोकोफ़िच ऊ
बोललइ हमरा तो हियाँ वस्तुतः कुच्छो नयँ मालूम हके पुलख़ेरिया
अलिक्सांद्रोव्ना बोलला हो सकऽ हइ ई अच्छो रहइ लेकिन फेर आगू भगमान
जानऽ हका  कइसूँ तो नाया हइ अनजाना हइ  वस्तुतः हमन्हीं के हियाँ परी
ठहर जाना जरूरी हइ बल्कि कुच्छे समय तक ऊ रोद्या तरफ देखलका तूँ की
सोचऽ हो भइया  दुन्या पुछलकइ हम सोचऽ हिअइ कि ओकर विचार बहुत अच्छा
हइ ऊ जवाब देलकइ  जाहिर हइ एतना जल्दी प्रकाशनगृह के सपना देखे के
जरूरत नयँ हइ लेकिन सफलता में बिन कोय शंका के पाँच-छो पुस्तक वास्तव में
प्रकाशित कइल जा सकऽ हइ  हमरा खुद्दे एगो रचना के जनकारी हइ जे जरूर चल
जइतइ  आउ जाहाँ तक ओकरा कारोबार के सँभाल पावे के सवाल हइ एकरा में कोय
शंका नयँ हइ - ऊ कारोबार के बात समझऽ हइ  लेकिन अपने के पास समझौता
खातिर अभी काफी समय हइ वाह वाह  रज़ुमिख़िन चिल्लइलइ अभी ठहरथिन
हियाँ परी एगो फ्लैट हइ एहे घर में ओहे मालिक के  ई एगो विशेष अलग ई
सब नंबर वला किराया के कमरा सब से कोय संबंध नयँ हइ आउ सज्जल-सजावल हकइ
किराया उचित हइ तीन छोटगर-छोटगर कमरा हइ  पहिले तुरी खातिर ओकरा ले लेते
जाथिन  अपने के घड़ी के बिहान गिरवी रखके पइसा ला देबइ आउ फेर सब कुछ ठीक
हो जइतइ  आउ मुख्य बात ई हइ कि अपने तीनों एक्के साथ रह सकऽ हथिन रोद्या
भी अपने के साथ  लेकिन रोद्या तूँ काहाँ चल पड़लऽ ई कीऽ रोद्या
तूँ जा रहलऽ हँ  अलिक्सांद्रोव्ना पुछलका जे कुछ भयभीत भी हो गेला हल
अइसन क्षण में  रज़ुमुख़िन चिल्लइलइ दुन्या अपन भाय तरफ अविश्वसनीय
आश्चर्य से देख रहले हल  ओकर हाथ में टोपी हलइ ऊ जाय लगी तैयारी कर रहले
हल लगऽ हइ कि तोहन्हीं सब हमरा मानूँ दफनावे जा रहलऽ ह चाहे हमेशे लगी
हमरा बिदा कर रहलऽ ह ऊ कुछ विचित्र ढंग से बोललइ देखे में अइसन लगलइ कि
ऊ मुसकइलइ लेकिन अइसनो लगलइ कि ई मुसकाहट नयँ हलइ आ वस्तुतः केऽ जानऽ
हइ शायद हमन्हीं के ई आखिरी मोलकात होवइ अचानक ओकर मुँह से निकस गेलइऊ
अपने आप में ऊ सोच रहले हल लेकिन कइसूँ खुद्दे जोर से बोला गेलइ तोरा
कीऽ हो गेलो ह  माय चीख पड़ला तूँ काहाँ जा रहलऽ ह रोद्या कुछ
विचित्र ढंग से दुन्या पुछलकइ अइसीं हमरा बहुत जरूरी हके ऊ अस्पष्ट
ढंग से उत्तर देलकइ मानूँ ऊ जे कहे लगी चाहऽ हलइ ऊ कहे में हिचकिचा रहल
होवे  लेकिन ओकर पीयर पड़ल चेहरा पर एक प्रकार के दृढ़ संकल्प हलइ हम कहे
लगी चाहऽ हलिअइ  हियाँ आवे घड़ी  हम अपने के कहे लगी चाहऽ हलिअइ माय
 आउ तोरा दुन्या कि ई बेहतर होतइ कि हम सब के कुछ समय लगी अलगे रहे के
चाही  हमरा तबीयत ठीक नयँ लग रहल ह हमरा चैन नयँ हके  हम बाद में
अइबइ खुद्दे अइबइ जब  संभव होतइ  हम अपने के आद करऽ हिअइ आउ प्यार
करऽ हिअइ  हमरा छोड़ देथिन  हमरा अकेल्ले छोड़ देथिन  हम अइसन फैसला
कइलिए हल पहिलहीं  हम ई पक्का फैसला कइलिअइ  हमरा साथ चाहे कुच्छो
होवे हम मर जइअइ चाहे नयँ हम अकेल्ले रहे लगी चाहऽ हिअइ  हमरा बिलकुल
भूल जाथिन  ई बेहतर होतइ  हमरा बारे कोय खोज-पुछार नयँ करथिन  जब
जरूरत होतइ त हमहीं आ जइबइ चाहे  अपने के बोला भेजबइ  हो सकऽ हइ सब
कुछ पहिले जइसन हो जाय   लेकिन अभी अगर हमरा प्यार करऽ हथिन त हमरा
छोड़ देथिन  नयँ तो हम अपने से नफरत करे लगबइ हम अइसन अनुभव करऽ हिअइ
 अलविदा हे भगमान  पुलख़ेरिया अलिक्सांद्रोव्ना चीख पड़ला माय आउ
बहिन दुन्नु भयंकर रूप से भयभीत हो गेला रज़ुमिख़िन भी रोद्या रोद्या 
हमन्हीं के साथ हिल्लत-मिल्लत से रह पहिलहीं जइसन रहते जाम  बेचारी मइया
अपन उद्गार प्रकट कइलकइ  ऊ धीरे-धीरे मुड़के दरवजवा तरफ गेलइ आउ धीरे-धीरे
कमरा से निकसे लगलइ  दुन्या ओकरा तक पहुँच गेलइ भैया तूँ मइया के साथ
की कर रहलहो ह  ऊ फुसुसइलइ ओकर आँख गोस्सा से जल रहले हल रस्कोलनिकोव
ओकरा तरफ निस्तेज आँख से देखलकइ कोय बात नयँ हम अइबउ हम अइते रहबउ  ऊ
जरी निचगर अवाज में बड़बड़इलइ मानूँ ओकरा पूरा तरह से होश नयँ होवे कि ऊ की
कहे लगी चाहऽ हइ आउ कमरा से निकस गेलइ निर्दय भावनाहीन स्वार्थी 
दुन्या चिल्लइलइ ऊ पा-ग-ल हइ भावनाहीन नयँ हइ  ऊ पागल हइ  अपने के ई
नयँ देखाय दे हइ  अपने ई सब के बाद खुद भावनाहीन हथिन   ओकर (दुन्या
के) खास कान पर रज़ुमिख़िन फुसफुसइलइ ओकर हाथ के जोर से दबाते  हम अभिए
अइबइ  ऊ चिल्लइलइ पुलख़ेरिया अलिक्सांद्रोव्ना तरफ मुड़के जिनकर देह
सुन्न पड़ गेले हल आउ कमरा से दौड़ल बाहर चल गेलइ रस्कोलनिकोव गलियारा के
छोर पे ओकर राह देख रहले हल हम जानऽ हलिअउ कि तूँ दौड़ल अइमँऽ ऊ कहलकइ
 उनकन्हीं भिर वापिस चल जो आउ उनकन्हीं के साथे रह  बिहानो उनकन्हीं
के साथ रह  आउ हमेशे  हम  शायद अइबउ  अगर संभव होतउ  अलविदा
आउ अपन हाथ बिन बढ़इलहीं ऊ ओकरा भिर से चल गेलइ लेकिन तूँ जा काहाँ
रहलँऽ हँ  अइसन कइसे  तोरा की हो गेलो ह  की अइसे कइल जा हइ  
बिलकुल किंकर्तव्यविमूढ़ होल रज़ुमिख़िन बड़बड़इलइ रस्कोलनिकोव फेर से रुक गेलइ
हमेशे खातिर कह दे रहलियो ह - कुच्छो चीज के बारे हमरा से नयँ पुछिहँऽ 
तोरा लगी हमरा पास कोय जवाब नयँ हउ  हमरा भिर नयँ अइहँऽ  शायद हमहीं
हियाँ अइबउ  हमरा छोड़ दे आ उनकन्हीं के  नयँ छोड़िहँऽ  हमर बात समझऽ
हीं गलियारा में अन्हेरा हलइ ओकन्हीं एगो लैंप के पास में खड़ी हलइ  एक
मिनट तक ओकन्हीं चुपचाप एक दोसरा के देखते रहलइ  रज़ुमिख़िन जिनगी भर ई मिनट
के आद रखलकइ  रस्कोलनिकोव के ज्वलंत आउ एकटक दृष्टि मानूँ हरेक पल अधिक
तीव्र होल जा हलइ ओकर आत्मा में चेतना में पैठते जा रहले हल  अचानक
रज़ुमिख़िन चौंक पड़लइ  मानूँ ओकन्हीं बीच कुछ तो विचित्र घट रहले हल  कोय
प्रकार के विचार मानूँ कोय इशारा कुछ तो भयंकर कुरूप आउ अचानक दुन्नु
तरफ से बोधगम्य सरकके गुजरलइ  रज़ुमिख़िन तो मुर्दा नियन पीयर पड़ गेलइ 
अभी समझ में आवऽ हउ   कष्टादायक रूप से विकृत चेहरा के साथ
रस्कोलनिकोव अचानक बोललइ  वापिस चल जो उनकन्हीं भिर जो ऊ आगू बोललइ
आउ तेजी से मुड़के घर से निकस पड़लइ अब हम ई वर्णन नयँ करबइ कि ऊ शाम
पुलख़ेरिया अलिक्सांद्रोव्ना के हियाँ की-की घटलइ कइसे रज़ुमिख़िन उनकन्हीं
के पास वापिस गेलइ कइसे उनकन्हीं के तसल्ली देलकइ कइसे विश्वास देलइलकइ
कि बेमारी के हालत में रोद्या के अराम करे देवे के चाही विश्वास देलइलकइ
कि रोद्या पक्का वापिस अइतइ रोज दिन आल करतइ कि ऊ बहुत-बहुत परेशान हइ
कि ओकरा आउ उत्तेजित नयँ करे के चाही कि कइसे ऊ रज़ुमिख़िन ओकरा पर नजर
रखतइ ओकरा लगी एगो निम्मन डाक्टर बहुत अच्छा डाक्टर लइतइ पूरा डाक्टर
लोगन के सलाह-मशविरा के प्रबंध करतइ  एक शब्द में ई शाम से रज़ुमिख़िन
उनकन्हीं हीं बेटा आउ भाय हो गेलइ सूची पिछला अगलालघुकथाकार - अशोक कुमार भास्कररश्मि सत्तर रुपइया के एगो किताब लेके एक सौ
रुपइया के नोट दोकानदार के देलक  दोकानदार रसीद आउ पचास रुपइया के एगो नोट
बढ़ा देलक  रश्मि हड़बड़ी में बाकी तीस रुपइया समझ के चल आयल ओकरा ऊ घड़ी
एगो झटका लगल जब लौज में आके देखलक कि दोकानदार तीस रुपइया के जगह पर पचास
के एगो नोट दे देलक हल  जब ऊ लौज के सभे सहेली से ई बात कहलक तब सभी खुशी
से उछल पड़लन  ऊ लोग रश्मि से कहलन एकरा में से कुछ खरचा-पानी कर
लेकिन रश्मि के ई बात पसन्द न आयल  ऊ छो-पाँच में पड़ गेल  समझ में न आ
रहल हल कि कउची करे आउ कउची न करे  ऊ रुपइया ओकर मन में पहाड़ नियन बोझ
बनल हल रश्मि ऊ रुपइया लउटा देवे ला सोच लेलक  हलाँकि पइसा के बहुत कड़की
चल रहल हल तइयो दूसरका दिन सबेरहीं ऊ दोकान पर पहुँच गेल जहाँ से कल्हे
किताब ले गेल हल  देखलक कि ओही बूढ़ा दोकान खोलले बइठल हे  रश्मि जइतहीं
कहलक - का बूढ़ा बाबा  दोकान चलावे के हो कि एकर भट्ठा बइठा देवे के हो
बूढ़ा दोकानदार तनी-मनी सकल चीन्ह रहल हल  लेकिन ऊ बात ओकर भेजा में न
अँट रहल हल  ओकर जवाब न मिलला पर रश्मि फिन कहलक -कल्ह जउन किताब ले
गेलियो हल ओकरा में तूँ बीस रुपइया जादे देलऽ हल  लऽ  पकड़ऽ अप्पन बीस
रुपइया बूढ़ा दोकानदार के ई समझ में न आ रहल हल कि ई जुग में अइसन नेक
सोचे वला कन्ने से निकल गेल  बूढ़ा एक टक से रश्मि के निहारइत रहल आउ
रश्मि पइसा देके अप्पन मन के बोझ उतार लेलक  रश्मि के चेहरा पर आत्मसन्तोष
साफ झलक रहल हल [मगही मासिक पत्रिका अलका मागधी बरिस-४ अंक-१ जनवरी
१९९८ पृ॰२८ से साभार]शर्मा जी मातृभाषा छत्तीसगढ़ी रहला पर भी अपने मगही भाषा एवं साहित्य
ब्लॉग पर भेंट देलथिन आउ अपने के मगही में लिक्खल लघुकथा अपने के पसन्द
पड़लइ ई जान के हमरा बड़ी खुशी होलइ  हमहूँ अपने के छत्तीसगढ़ी ब्लॉग पर
भेंट देके अप्पन प्रतिक्रिया व्यक्त करवइ  राष्ट्रभाषा हिन्दी के समृद्ध
करे लगि हिन्दी के सब्हे भाषा या उपभाषा (सन् २००१ के जनगणना के अनुसार कुल
४८) से अब तक हिन्दी कोश में अनुपलब्ध सब शब्द खास करके सांस्कृतिक आउ
कृषि शब्दावली शामिल कर लेवे के चाही बूढ़ा दोकानदार के ई समझ में न आ रहल हल कि ई जुग में अइसन नेक सोचे वला
कन्ने से निकल गेल  बूढ़ा एक टक से रश्मि के निहारइत रहल आउ रश्मि पइसा
देके अप्पन मन के बोझ उतार लेलक  रश्मि के चेहरा पर आत्मसन्तोष साफ झलक
रहल हल नारायण बाबु बहुतै बढिया लघु कथा हे ई लोकल भाषा के पाठक कमती
हलपरयास जारी रहे हमहु लिखत बा #### मा पाठक बहुतै कमकहानीकार - सच्चिदानन्द प्रसादहरि महतो जब अप्पन पुरान मट्टी के घर के
मरम्मत करे ला सोचलन तब उनकर पत्नी कहलन बनावते ह त मजबूत पक्का के
मकान काहे न बना लेहऽ हरि महतो सोचलन ठीक हे हम ईंटे के मकान बनावऽ ही
ओकर बाद से हरि महतो रुपइया के जोगाड़ करे में लग गेलन  बड़ी मुश्किल से
उनका आफिस से दस हजार रुपइया करजा मिल गेल  लेकिन जब घर बनावे में हाथ
लगैलन तब उनकर सामने रहे वला मँगरू गड़ेरी से बरदास्त न होयल  ऊ न चाहऽ
हल कि ओकर घर के सामने कोई पक्का के मकान बनावे  आउ हरि महतो से तो मँगरू
के पुराना दुश्मनी हल  जब से हरि महतो ई घर खरीदलन हल तबे से मँगरू भगत के
मन में इनका प्रति घृणा के भाव भर गेल हल  मँगरू भगत आउ उनकर जात बेरादरी
के लोग ई बात से बहुत दुखी हलन कि गड़ेरी के घर महतो खरीद लेलक  आज जब हरि
महतो काम लगैलन तब मँगरू के फिर मोका मिलल तंग करे के मकान बनावे में
अड़ंगा लगावे के विचार से मँगरू हरि महतो से कहलन तूँ अप्पन घर के नींव
इहाँ से छौ फीट पीछे हट के दे एतना सुन के हरि महतो कहलन काहे  हम छौ
फीट पीछे काहे हटीं तब मँगरू भगत कहलन इहाँ से तूँ अप्पन घर के नींव
देबऽ तब हम्मर आलिशान मकान के शोभा बिगड़ जायत  हम चाहऽ ही कि हम्मर घर के
सामने कम से कम बीस फीट फैल रस्ता रहे ई कइसे होतवऽ भगत जी  तूँ तो
अप्पन ईंचे-ईंच जमीन में घर बना लेलऽ आउ गली में सीढ़ी बना लेलऽ  जहाँ पर
हम अप्पन घर के नींव दे रहली हे उहाँ से भी आठ फीट जमीन हम्मर रस्ता में जा
रहल हे  - हरि महतो जवाब देलन हरि महतो के बात सुनके मँगरू भगत के
गोस्सा आ गेल  ऊ गरजलन अरे हरिया  तोरा एतना हिम्मत हो गेलउ कि तूँ
हम्मर बातो काट देले आउ हमरे बेईमान बनावऽ हें  देखऽ हिहउ कि तूँ कइसे घर
बना लेहें हरि महतो आउ मँगरू भगत के तूँ-तूँ मैं-मैं के शोरगुल से गाँव
के आउ लोग जमा हो गेलन  भीड़ इकट्ठा हो गेल  एतने में गड़ेरी जात के नेता
समझू भगत भी उहाँ आ गेलन  समझू भगत महाधूर्त आउ ईर्ष्यालु प्रकृति के आदमी
हथन  उनकर प्रबल इच्छा रह़ हल कि गाँव के कउनो आदमी न विकास करे न हम्मर
परिवार से जादे पढ़े-लिखे आउ न ही कोई के पास हमरा से जादे धन-दौलत होवे 
मँगरू के प्रगति भी समझू के आँख के किरकिरी बनल हल  समझू सोचइते हलन कि
मँगरू के कउन झंझट में फँसा के कंगाल बनावीं आउ आज मौका मिलिये गेल समझू
भगत भीड़ चीर के आगे अयलन आउ दुन्नो के समझावे लगलन  समझू के बात सुने आउ
समझे ला कोई तइयार न हलन  लड़ाई बढ़ते जाइत हल  इहाँ तक कि बाता-बाती से
लड़ाई बढ़ के हाथा-पाई पर आ गेल  समझू भगत कुछ आउ लोग के सहयोग से झगड़ा
जे शांत कराके मँगरू भगत के अप्पन घरे ले गेलन दूसरा दिन गड़ेरी जात के
सभा होल  ओकरा में समझू भगत अध्यक्ष पद से बोले ला शुरू कैलन हम सब आज
एगो बड़ी गम्भीर मसला पर बात करे ला इहाँ बइठली हे  हरि महतो जहाँ से
अप्पन घर के नींव दे रहलन हे उहाँ से घर बनला पर कुइयाँ आउ मंदिर तक जाय
के रस्ता बहुत पतला हो जायत  हम सब मिल के उनका मकान बनावे से रोके ला
सोचली हे  मामला थाना में दे देवल जाय  ई लागी एगो दरखास्त दरोगा बाबू के
नाम लिखल गेल हे  अपने सबसे हम्मर आग्रह हे कि सब कोई ई दरखास्त पर दस्तखत
कर दऽ  बीचे में एगो समझदार युवक खड़ा हो के बोलल हरि महतो के साथ ई
व्यवहार करला पर उनका साथे बहुत अन्याय हो जायत काका  हरि बाबू समय पड़ला
पर हमनी के बहुत काम अयलन हे  इहाँ तक कि मधेसर भगत के नौकरी भी लगवा देलन
आउ बहुत लइकन के पढ़े-लिखे में भी सहायता कैलन हे अबे चुप रह  तोर
जइसन लोग तो हरिया के सिर पर चढ़ा देलक हे न तो ओकरा एतना हिम्मत हल कि ऊ
हमरा से हाथापाई कर लेत हल  मँगरू तैस में आके बोललन आउ ऊ लड़का के
जबरदस्ती बइठा देलन समझू भइया ठीक कहइत हथ  जब मँगरू ताव देलन तब बइठक
में बइठल सब लोग दरखास्त पर दस्तखत कर देलन  दरखास्त थाना में दे देवल #### #### #### #### #### #### #### #### #### महतो के मकान में काम तेजी से लगल हल  आज तीसरा दिन
काम चल रहल हल आउ उधर आज फिर समझू भगत के दलान में गड़ेरी समाज के बइठक लगल
हल  समझू भगत कहे लगलन भाई लोग  आज हमनी ई स्थिति में आ गेली हे कि अगर
चाहीं त हरिया के घर-दुआर उखार के गाँव से बाहर फेंक दीं  लेकिन पहिले
हमनी ओकरा समझायम  जब न मानत तब हरिया आउ ओकर परिवार के हमनी मिल के खूब
पीटम आपस में राय मशविरा करके समझू मँगरू आउ झलकू पहिले हरि महतो के
दुआरी पर पहुँचलन आउ मीठा शब्द में बोललन हरि भाई  तूँ तो जानइते हऽ कि
आगे कुइयाँ आउ मंदिर हे जहाँ गाँव घर के लोग स्नान-ध्यान करे जा हथ  अगर
इहाँ से घर बनयवऽ तब आवे जाय के रस्ता पतला हो जायत आउ सबके आवे-जाय में
दिक्कत होयत  येही से हम तीनो कहे अइली हे कि इहाँ से छौ फीट पीछे हटके
अप्पन घर बनावऽ समझू जी  अपने गड़ेरी जात के मानिन्दा अदमी ही  हब
अपनहीं बतातिन कि जब हम्मर ई मकान मेम अब तक चार हजार रुपइया खरच हो गेल हे
तब तो पीछे घसके से हमरा केतना घाटा हो जायत  जहाँ तक रस्ता के सवाल हे
तब इहाँ से भी चउदह फीट रस्ता बचल हे  हमरा साथे उचित न्याय करूँ  - हरि
महतो भी मोलायम होके बोललन हरि महतो के बात सुनइते समझू तुरन्त कहलन तब
हम्मर एही फैसला हवऽ कि तूँ छौ फीट पीछे हटके घर बनावऽ ई तो हमरा साथ
सरासर अन्याय हे समझू बाबू  हम ई बात माने ला तइयार न ही समझू भइया के
बात न मान के तूँ अच्छा न करइत हें हरिया  इनकर बात मान ले न तो बड़ी
पछतावे पड़तउ  - मँगरू बीचे में टपक गेल बात जादे बढ़ावे के कोई जरूरत
न हे मँगरू भाई  हमनी फिर से ई मुद्दा के ऊपर सोच विचार करके आयम  कहते
तीनो चल गेलन समझू के दलान पर युवा दल के सभे सदस्य जमा हइये हलन  मौका
से लाभ उठाहीं लेवे में समझू भगत मुनासिब समझलन  युवा दल के सम्बोधित करके
कहे ला शुरू कैलन हरिया हमनी के बात न मान के हम्मर समाज के बड़ी अपमान
कैलक हे  ई बेइज्जती बरदास्त के बाहर के बात हे  ई मुद्दा पर गम्भीरता से
विचार कैला के बाद हम युवा दल के नेता आउ सदस्य गण के आवाहन करइत ही कि तूँ
लोग हरिया के दिमाग ठीक करे के प्रयास करऽ समझू भगत के ई समझावल युवा दल
के नेता आउ सदस्य गण के नासमझ बना देलक  ई लोग आव देखलन न ताव तुरन्त हरि
महतो के दरवाजा पर हंगामा करे लगलन आउ मजूरा मिस्त्री के मारे पीटे लगलन
हरि महतो के ई घटना के अंदेशा हल काहे कि इनका बैठक में लेवल गेल निरनय
के पूरा जानकारी मिल गेल हल  एही से ऊ भी बीस-तीस लठैत जवान चुपके से
अप्पन घर में बोला के रखले हलन  जब उनका से बरदास्त न होयल तब अप्पन अदमी
के बोलैलन आउ कहलन देखऽ हम्मर जवान  एक्को दुश्मन बच के न जाय  जेतना
चाहऽ ओतना ई लोग के पीटइत जा मार-पीट जम के होयल  दुन्नो तरफ के पिटैलन
लेकिन युवा दल के सदस्य के जादे मार पड़ल  ई झगड़ा में मँगरू के बेटा के
माथा फूट गेल  ओकरा बेहोश हो के गिरते सब भाग खड़ा होलन  पुलिस आयल आउ
केस हो गेल  ई झगड़ा के चलते हरि महतो के घर तो न बनल लेकिन करजा के पइसा
केस लड़े में काम जरूर आ गेल मँगरू के बेटा के माथा के घाव तो ठीक हो गेल
लेकिन ऊ पागल हो गेल  अप्पन बेटा के पागलपन के इलाज में मँगरू दर-दर भटकइत
चललन  एक तो मोकदमा के करजा ऊपर से बेटा के इलाज  कुल मिला के मँगरू के
कुल जमा पूँजी खरच हो गेल  बेचारा के करजा लेवे के बारी आ गेल  मन मार के
मँगरू आखिर समझू भगत के इहाँ करजा ला पहुँचहीं गेलन  समझू पाँच सौ रुपइया
देके कहलन जरूरत पड़ला पर आउ रुपइया माँग लिहऽ  हिचकिचइहऽ मत जब उधार
के रुपइया लेके मँगरू चललन तब उनका अप्पन दुर्दशा के अनुभव होयल  आज से
पहिले मँगरू कोई के सामने हाथ न फैलैलन हल  ई झगड़ा में युवा दल के
जउन-जउन सदस्य पड़लन उनकर पढ़ाई-लिखाई तो छूटिये गेल केस मुकदमा में भी
काफी खरचा भेल  ई लोग भी सूद पर समझू भगत से करजा लेके केस मुकदमा से
छुटकारा पयलन #### #### #### #### #### #### #### #### #### के आँख मँगरू के आलीशान मकान पर पड़ल
हल  ऊ ई मकान के हड़पे के उपाय सोचइत हलन कि एतने में झलकू आ गेलन  झलकू
के देखते समझू के आँख में चमक आ गेल  झलकू के कुरसी पर बइठा के चाह-पानी
मँगैलन आउ अप्पन कूटनीतिक चाल के पहिला तीर छोड़लन गाँव घर के का हाल-चाल
हे झलकू भाई अइसे तो सब ठीक-ठाक हइ भइया  लेकिन एगो बात हमरा समझ में न
आवइत हे कि एतना कुछ करला पर भी हरिया के अइंठन न गेल  अबहियों ऊ ओइसहीं
टेढ़िया के चलइत हे समझू कहलनअगर तूँ चाहबऽ झलकू भाई तब हरिया के घमंड
जरूर चूर हो जायत से कइसे भइया  झलकू तपाक से पूछलक एकरा लागी तोरा
हरिया के विरोध में एगो झूठा गवाही देवे पड़तो  समझू अप्पन समझ के परिचय
जब देलन तब झलकू झूठा गवाही देवे ला तइयार हो गेलन झलकू के झूठा गवाही रंग
लैलक  हरि महतो के एक साल के सजाय हो गेल  उनका जेल जाइते समझू भगत के
सलाह पर मँगरू अप्पन तीन-चार अदमी के साथ एक दिन रात में हरि महतो के घर पर
धावा बोल देलन  हरि महतो के दुन्नो बेटा घरे में हलन से मुकावला तगड़ा हो
गेल  एही बीच मँगरू के पगला बेटा भी उहाँ आ गेल  हरि महतो के छोटका बेटा
अइसन लाठी मारलक कि मँगरू के बेटा सोमनाथ माथा धर के बइठ गेल  ई देखइते
मँगरू के गुस्सा बढ़ गेल  ऊ तुरंत तमंचा निकाल के हरि महतो के छोटका बेटा
के गोली मार देलन  गोली छूटइते समझू भगत पुलिस लेके घटना स्थल पर पहुँच
गेलन  सब धरा गेलन हत्या के जुर्म में मँगरू भगत के उम्र कैद के सजाय हो
गेल  जब मामला ठंढा हो गेल तब एक दिन समझू भगत सोमनाथ के एगो कागज देके
कहलन जे उचित समझऽ से करऽ कागज के देखतहीं सोमनाथ के होश उड़ गेल 
ओकरा समझ में आ गेल कि समझू भगत के समझ केतना खतरनाक हे  दरअसल समझू भगत
मँगरू से जेल जाय के पहिले लिखवा लेलन हल कि हम तीस हजार रुपइया करजा दे
पावे में असमर्थ ही अगर हम्मर बेटा भी करजा उतारे में असमर्थ हो जायत तब
तूँ हम्मर मकान के मालिक हो जयबऽ #### #### #### #### #### #### #### #### #### महतो आउ मँगरू भगत
जेल में पत्थर तोड़इत-तोड़इत एकदम से टूट गेलन हे  बेटा से मकान वला बात
सुन के मँगरू के रहल-सहल गरूर भी टूट गेल काहे कि उनकर आलिशान मकान के
मालिक समझू भगत बन गेलन हल  एक दिन दुपहरिया के खाना खयला के बाद मँगरू
दुखी मन से हरि महतो के पास पहुँचलन आउ उनकर पैर पकड़ के फूट-फूट के रोवे
लगलन हरि महतो व्यंग्यात्मक लहजा में बोललन का होलवऽ मँगरू भाई  हम्मर
बेटा के मार के भी तोर दिल में ठंढक अभी न पहुँचल हे  आउ कुछ कसर बाकी रह
गेल हवऽ त ओहू दूर कर लऽ हमरा मार के धन जन के मदान्धता मानवता के विनाश
के कारण बनऽ हे हरि भाई  ई बात आज अच्छा से समझ गेली हे  हमरा अप्पन धन
जन गोतिया भाई आउ जात बेरादरी पर बहुत घमंड हल  एकरे जोर पर हम तोरा
धूल-धूसरित करल चाहइत हली  लेकिन तोरा बरबाद करे के चक्कर में हम लुटा
गेली  समझू पर हमरा बड़ी भरोसा हल लेकिन ऊ हमरा लूट के आउ उलटे छूरा से
मूड़ लेलक  मँगरू अप्पन आँसू पर काबू पावे के कोरसिस करइत-करइत कहलन का
हो गेलवऽ मँगरू  समझू भगत के आज तूँ शिकायत काहे करइत ह समझू के बात
मान के हम तोर घर पर चढ़ाई करे गेली आउ हम्मर हाथ से तोर बेटा के हत्या हो
गेल  इहाँ हम जेल में पत्थर तोड़इत ही आउ आज समझू हम्मर मकान के बाजाप्ता
मालिक हो गेल  समझू हम्मर सब धन हड़प गेल आउ तोर हँसइत खेलइत परिवार पर
वज्रपात कर के हमनी दुन्नो के जिनगी वीरान खंडहर में बदल देलक  हम तोरा
साथ जे जघन्य अपराध कइली हे एकरा लागी तोरा से माफी माँगे के लायक तो न
ही लेकिन तइयो हरि भाई हम एतना निर्लज्ज ही कि तोरा से माफी माँगे में
तनिको शरमाइत न ही  एतना कह के मँगरू फिर से फूट-फूट के रोवे लगलन सब
बात सुन के हरि महतो के हिरदय द्रवित हो गेल  पैर पर गिरल मँगरू के उठा के
गला से लगा लेलन आउ कहलन आज हमनी के दिल मिल गेल मँगरू भाई  हमरा अब
तोरा से कोई शिकायत न हे आज प्रेम रूपी निर्मल गंगा जल से दुन्नो के मन
के घृणा रूपी मैल धुल गेल हल  ई लोग के देख के लगइते न हे कि ई दुन्नो कभी
एक दूसर के दुश्मन हलन --- अध्यक्ष रसायन विभाग पी॰एन॰के॰ कॉलेज अछुआ
पालीगंज पटना[मगही मासिक पत्रिका अलका मागधी बरिस-१ अंक-४ अक्टूबर
१९९५ पृ॰१५-१९ से साभार]कहानीकार - रामशरण प्रसाद मेहताभादो के महीना हल घुच-घुच अँधरिया  हाथो न
लउकऽ हल  बाकि ताव में रमेश लपकल जाइत हलन  कहीं ऊँच-नीच पर पैर पड़ जा
हल तो रमेश आरी पर से धान के खेत में लोघड़ जा हलन  मन तो न करऽ हल आगे
बढ़े के बाकि ससुरार के लोग से नोंक-झोंक में ऊ अधिराते में निकल गेलन हल
उनकर मेहरारू चंपा भी अप्पन मरद के खोजे ला चलल जाइत हल  उनकर माय-बाबूजी
रोकलन 'तूँ औरत जात होके ई अँधेरिया रात में कहाँ जयमें  कल्हे तोरा
ससुरार पहुँचा देबउ 'रमेश राते में अप्पन घरे पहुँच गेलन  बिहाने होके
उनकर ससुर चंपा के पहुँचा देलन  चंपा के देख के रमेश बजार जाय के बहाने घर
से निकल जयतन हल बाकि चंपा समझ गेल आउ रमेश के पीछा धर लेलक  चंपा के
पीछे-पीछे आवइत देख के रमेश उलटावे के कोशिश कैलन  बाकि चंपा लउटे ला
तइयार न होलक  खीस में रमेश ओके दू-चार झापड़ जमा देलन चंपा रोवइत गोसायल
घरे लउट गेल आउ रमेश बजार के तरफ चल गेलन  अब चंपा घर में जाके गेहूँ में
देवे वला कीटनाशक दवाई खा गेल आउ रात में स्वर्ग सिधार गेल  गाँव वला लोग
मिल के राते में ओकरा जला देलन कल होके ई समाचार चंपा के नइहर भेजा देवल
गेल  अब का हल  चंपा के बाबूजी थाना में जाके केस कर देलन गाँव में
पुलिस पहुँच गेल  जउन लोग लाश के जलौलन हल ओकरा में से कुछ लोग छुतका
मेटावे ला माथा घोंटवा लेलन हल  पुलिस जेकर माथा घोटावल देखऽ हल ओकरे
पक‍ड़ ले हल  अब तो जेतना लोग अप्पन माथा घोंटवैलन हल ऊ पछताय लगलन आउ
कोठी में लुकायल रहऽ हलन  कउन जाने कब पुलिस आ जाय अगला दिन फिर पुलिस आ
गेल  एगो बूढ़ अदमी अप्पन बंगला पर बैठल हलन  उनकर लइका कहलक 'बाबूजी 
पुलिस आवइत हवऽ  घर में चल जा 'बुजुर्ग कहलन 'हम तो अप्पन लड़की के मरे
के छुतका में बाल मुड़वइली हे  हमरा पुलिस का करत 'उनकर बेटा कहलन
'पुलिस के का पता हे कि तूँ केकर छुतका में माथा घोंटवैलऽ हे  पुलिस के तो
माथा घोंटायल के सर्टिफिकेट मिल जाय के चाहीं फिर तो जेल में खिचड़ी
पचावहीं पड़तवऽ 'उनका पर अप्पन बेटा के बात के कुच्छो प्रभाव न पड़ल तो
उनकर बेटा जबरदस्ती भर अकवार के उनका घर में ठेल के दरवाजा बाहर से बंद कर
देलन पुलिस के एक्को अदमी हाथ न लगल  ऊ दूसर नियम अपनयलक  जेकर घर में
खाना में हरदी तेल नय पड़ऽ हल ओकरा पकड़े लगल  अब जे भी हरदी तेल नय दे
हल ऊ पकड़ाय के डर से हरदी तेल भी देवे लगल  फिर पुलिस के एक्को अदमी हाथ
न आयल तो अब तेसर नियम अपनैलक कि जे आदमी अप्पन घर-दुआर लीपत इया धोवत ओकरे
पकड़ल जाय  अब पकड़ाय के भय से कोई भी न घर दुआर धोलक आउ न लिपलक लोग के
मन में भूत से जादे भय हो गेल पुलिसे से  छुतका अब ताखा पर रखा गेल हल एक
दिन रमेश के घर कुर्की-जप्ती के वारण्ट भी आ गेल  रमेश चाहइत हे कि केतनो
रुपइया खरच हो जाय बाकि सजाय न होवे काहे कि सजाय होला पर नौकरी खतम हो
जायत  बाकि रमेश के ससुर चाहइत हथ कि कइसहूँ रमेश के नौकरी खतम हो जाय 
एही चक्कर में दुन्नो तरफ से काफी पैरवी चल रहल हे केस के फैसला तो बाद
में होयत बाकि गाँव पर बड़ी प्रभाव पड़ल हे  मेहरारू लोग के भाव बढ़ल हे
आउ मरद लोग में सुधार होयल हे  लोग अप्पन मेहरारू के बड़ी परेम से रखऽ हथ
 लड़ाई झगड़ा के नौबत से दूर रहे ला चाहऽ हथ  मेहरारू पर तनिको रोब न
जमावऽ हथ  सोचऽ हथ कि एगो के अभी औरत के मारे के फेर में छुटकारा न होयल
हे अइसन न कि दूसर केस हमर घर में हो जाय [ मगही मासिक पत्रिका अलका
मागधी बरिस-२ अंक-१ जनवरी १९९६ पृ॰१५-१६ से साभार]हालांकि हमें यह कहानी समझ न आयी पर आपका परिचय पाकर अच्छा लगाधन्यवादकवि - उमेश प्रसाद 'उदय'रोज नया मुद्दा अपना के गली-गली में टहलऽ हऽ वोट न
देबो नेताजी नित-दिन दल तूँ बदलऽ हऽ गोली बम बारूद ढेर के ढेरे हम
जुटइली हल बूथ-बूथ पर पुलिस भाई से लाठी भी हम खइली हल विधान सभा आउ संसद
में बइठल रसगुल्ला छीलऽ हऽ वोट न देबो नेताजी नित-दिन दल तूँ बदलऽ हऽ
काँग्रेस से जनता दल जनता दल से तूँ बसपा मेंहिन्दु के बिगुल बजत तब
दउड़ल जयबऽ भाजपा में ई पलड़ा से ऊ पलड़ा पर करके हमरा छलऽ हऽ वोट न देबो
नेताजी नित-दिन दल तूँ बदलऽ हऽ पहिन के खादी धोती कुरता आवऽ ह तूँ कार
पर किसिम-किसिम के किरिया खाके रखलऽ हाथ मजार पर ई घर में हवऽ तोहर जड़
ऊ घर में तूँ पलऽ हऽ वोट न देबो नेताजी नित-दिन दल तूँ बदलऽ हऽ लूट-पाट
हिंसा अपहरण अइसन-अइसन काम हे राजनीति के तिकड़मबाजी दुनिया में बदनाम हे
खून चूस के देश बेच के रावण बन के पलऽ हऽ वोट न देबो नेताजी नित-दिन
दल तूँ बदलऽ हऽ केकर-केकर नाम धरूँ हम सभे के ई चाल हे आज के अइसन नेता
से हम्मर देश बेहाल हे भाषण में जनहित वाणी शासन में तूँ छलऽ हऽ वोट न
देबो नेताजी नित-दिन दल तूँ बदलऽ हऽ [ मगही मासिक पत्रिका अलका मागधी
बरिस-२ अंक-३ मार्च १९९६ पृ॰५ से साभार]कहानीकार - सुरेन्द्र कुमार जमुआरअइसे तो हमरा अप्पन बहिन भगिनी आउ भतीजी
के बरतुहारी करे के मौका मिल चुकल हे बाकि अप्पन एगो साली के बिआह ला
बरतुहारी करे में तो गजबे के अनुभव होल हे  हालाँकि हम्मर अप्पन चचेरी
ममेरी आउ फुफेरी साली के संख्या बीस से कम नऽ हे बाकि हम आज तक खाली अप्पन
दू गो साली के बिआह ला बरतुहारी कयले ही  बाकी दू गो साली के बिआह ला
हम्मर ससुर जी के ओतना दउड़े-धूपे नऽ पड़ल  बड़ा आसानी आउ बढ़ियाँ से बिआह
हो गेल  हम्मर तेसरकी साली में थोड़ा-बहुत परेसानी जरूर होल मगर हम्मर
चौठकी साली नियन ओतना दउड़े-धूपे नऽ पड़ल  चार-पाँच तुरी तेसरकी साली के
बरतुहारी में जाय पड़ल एक रोज के बात हे कि साँझ के लड़का वाला के इहाँ
बइठकी जमल ऊ भी तीन-चार घंटा  लड़का वाला के तरफ से जब रंग-बिरंग के
फरमाइस होवे लगल तब हमर मिजाज जरूर गरमायल बाकि जाहिर होवे नऽ देली 
हम्मर ससुर जी निहायत सीधा-सपाटा आदमी हथ  उनका कुच्छो माँग होवे पर नऽ
कहे के हिम्मते नऽ पड़ऽ हल  हम उनखा एकरगी ले जा के कहली कि 'माँग ओतने
मानल जाय जेतना हमनी सब के अउकात हे आउ जेकरा पूरा करे के सौख रखऽ ही ' 
आपस में सलाह करके हम दुन्नो फिन सबके सामने अयली  हमनी सबके पार्टी में
हम्मर बूढ़ा ददिया ससुर जी दुन्नो साढ़ू आउ एगो सयान साला सामिल हलन 
लड़का वाला के पार्टी के तरफ से जब अंधाधुंध माँग होवे लगल तब हमरा अपन
समाज आउ बिरादरी पर बड़ा दुख होल आउ गुस्सा भी आयल  तइयो हम बड़ा परहेज
करके जवाब देली कि दुनियाँ में चीज के कमी नऽ हे  माँग तो ढेरो कैल जा सकऽ
हे  ओकर कौनो अंत हे  बाकि लड़की वाला कौ मजबूरी भी तो समझे के चाही  हम
फिन कहली कि 'हम्मर ससुर जी के छौ गो लड़की आउ चार गो लड़का हे  तीन लड़की
के बिआह बढ़ियाँ से कर देलन आउ बाकी तीनों के बिआह भी सुन्दर ढंग से करतन 
हमर ससुर जी से जे बन पड़त जरूर पूरा करतन  हम अप्पन बिआह के इयाद करित
कहली कि जब हम्मर बिआह के बात चलित हल तब हम्मर बाबूजी इया मइया कुच्छो
चीज ला मनमाना फरमाइस नऽ करलन हल  जे मिलल से हँसी-खुसी मंजूर कर लेलन 
घड़ी खरिदावे ला हम्मर ददिया ससुर खुद अपने साथे बजार ले गेल हलन  हम अपने
संगे एगो भाई के भी ले लेली हल  हम कम दाम वाला घड़ी पसन्द कैलूँ हालाँकि
हम्मर भाई भारी दाम के घड़ी खरीदे ला जोर देलक हल  पर हम अप्पन बात पर
अड़ल रहलूँ  हमरा ला नीमन साइकिल खरीद के रखा गेल हल  जब हमर ससुराल वालन
के मालूम होल कि हम साइकिल चलावे नऽ जानऽ ही तब हमरा साइकिलो नऽ मिलल 
तइयो हम कुछ नऽ कहली  खीर खाए के बेरा आयल तब हम बिना रुसले-फुसले खा
लेली  हालाँकि ऊ घड़ी हमर एगो ममेरा बड़ा भाई जे हमरा साथे बइठल हला
हलके सनी चिकोटी काट के कनखी मारके आउ कान में फुसफुसा के कहलका हल कि
बिना फर्स्ट क्लास सोना के अँगूठी लेले खीर मत खइहें  जब हम ई संस्मरण
सुनैली तब लड़कावाला के पार्टी में थोड़ा मोलाइमियत आयल माँग कुछ कम होल
आउ बिआह तय हो गेल अब हम अप्पन चउठकी साली के बिआह ला बरतुहारी के अनुभव
सुनावइथी  इनखर बरतुहारी में बहुत जगह जाय के मौका मिलल  बाकि दू जगह तो
बड़ा अद्भुत अनुभव होल  एगो जगह जब बातचीत चलित हल तब हम बातचीत के आखिरी
दौर में लड़कावाला के घर पर पहुँचली  हमरा साथे हमर ससुराल के चार बेकत
हलन  हमरा पहुँचे के पहिले हमर ददिया ससुर आउ फुफेरा ससुर दु-तीन बइठकी
लड़कावाला के इहाँ कर चुकलन हल  जब हम अप्पन साथी सब के संगे भोर सात बजे
लड़कावाला के घरे पधारली तब लड़का के बाबूजी हमनी के दरवाजा खटखटैला पर
हाथ में एगो खाली तसला लेले आउ मुँह में कूची रगड़ते केमारी खोललन आउ बइठे
ला इसारा कयलन  अँगना में मुँह से थूक-खखार फेंक के फिन ऐलन आउ ई कह के चल
गेलन कि हम दू मिनट में आवइथी  ऊ झटपट हमनी के मन बहलावे ला अप्पन एगो
दमाद के भेज देलका  घंटा-भर एन्ने-ओन्ने के बात होल तब दमाद साहेब फिन
अन्दर चल गेला  लड़का के पिता जी से हमरा परिचय करावल गेल  पहिले तो
हम्मर ददिया ससुर जी रमायन के कुछ दोहा-चौपाई बाँचलन दु गो उर्दू के सेर
सुनौलन आउ अँगरेजियो में दु-चार गो बात कहलन  लड़का के पिता जी हाथ चमका
के आउ मुँह बिचका के कहलका - हमरा दिमाग में ई बात के सुबहा बइठ गेल हे कि
टीपन गड़बड़ हे  हम उनखा हर तरह से समझइली बाकि उनखा दिमाग से सुबहा के
कीड़ा नऽ निकलल  हमनी तब साफ कह देली कि खुद तकलीफ करके लड़की के देख लेल
जाय आउ टीपन पंडित जी से चेक करवा लेल जाय तब सुबहा मिट जायत  आखिर ऊ
तइयार नहिंए होलन  लाचार हमनी सब लौट अयली  एतना दिन दौड़-धूप में समय
सक्ति आउ पइसा बेकारे खरच होल  परेसानी तो होबे कैल  लोग लड़की के रूप
गुन सुभाव का देखतन पहिले उनका मन-लायक फैसन के रंग-बिरंग चीज होवे के
चाही  लड़कीवाला पूरा करे तो करे न तो झख मारे  इमानदारी से कमाय वाला
आउ खाली माहवारी वेतन पर गुजर करे वाला आदमी अप्पन बेटी के बिआह अइसन हालत
में कइसे कर सकऽ हे  औकात रहे साढ़े बाइस पर लड़कावाला के दिमाग पता नऽ
काहे असमान में घुमइत रहऽ हे  दोसर जात में विवाह करे के हिम्मत होवे के
चाही लड़का के मन में  हो सकऽ हे कि लेन-देन के फेर में माय-बाप अप्पन
बेटा के बिआह बुढ़ौठ में रचावथ आउ बेटा के इच्छा के खेयाल तनिको नऽ करथ 
अइसने एगो मजेदार किस्सा सुनावइत ही चउठी साली क दोसर बरतुहारी में हमरा
जे अनुभव होल ओकरा हम जिनगी में सायदे भूलम  लगातार चार महीना लड़कावाला
के इहाँ हमरा तो दउड़े के परबे करल हमर ससुरालवाला लोग भी खूब परेसान
होलका  लड़का के पता-ठेकाना हमरे एगो बहनोई से मिलल  एक दिन हम अप्पन एगो
साढ़ू जौरे लड़कावाला के इहाँ पहुँचली  बातचीत होल  लड़का के पिता जी
दुनियाँ-भर के लाभ-काफ बतिऔलका  कहलका कि हम्मर लड़का तो लाख में एक हे
हालाँकि ऊ अप्पन लड़का तीन महीना के बाद देखैलका  लड़का कोई खास सुन्दर आउ
होनहार नऽ हल  सधारने लगल  लड़का के टीपन वास्ते उनखा घरे हमरा बीसियों
दफे दउड़े पड़ल  ऊ हरसट्ठे बहाना मार दे हलन  टीपन बइठ गेल तब हम अप्पन
ससुर साढ़ू साला सबके लिया गेली  लड़का के बाबू हमनी के उनखा इहाँ
पहुँचे पर सबसे पहिले घर में घुस जा हलन  ऊ दू गो बेटा रहला पर भी दोसर
बीबी बियाह के ले अयलन हल जेकर कोख से एक्को संतान पैदा नऽ होल हल 
दोसरकिए बीबी के इसारा कयला पर ऊ बाहर आवऽ हलन आउ लेन-देन के बात करइत-करइत
कुच्छो-कुच्छो पूछे लगी फिन अन्दर चल जा हलन  उनखर ई ड्रामा देख के हमर
दिमाग में एगो घोर मउगमेहरा के तस्वीर उभर जा हल  अप्पन बीबी से मसविरा
कयले पर ऊ फाइनल बात हमनी के बतावऽ हलन  अप्पन अइसन लच्छन से ऊ हमनी के
बड़ा पसोपेस में डालले हलन  कौनो सवाल पर 'हँ' इया 'नऽ' ऊ साफ कहबे नऽ करऽ
हलन हमनी सब लड़की के फोटो तो सुरूए में दे देली हल  बाकि लड़का के फोटो
देवे में ऊ एक महीना लगा देलन हल  ऊ एगो तांत्रिक बाबा के जबरदस्त भक्त
हलन  ऊ ई बात भी कह देलका हल कि बिना बाबा के आसिरबाद या आर्डर के बिआह
तय नऽ हो सके हे  एही सबसे बाद में लड़का के बाबू हमरा बड़ा गड़बड़ आउ
लीचड़ टाइप आदमी बुझाए लगलन  कभीओ कुछ कभीओ कुछ एक रोज अइसन भेल कि हमनी
छेंका-रसम करे ला उनखा हीं पहुँचली  बाहर दरवाजा पर हमनी के देख के ऊ फट
से अन्दर दाखिल हो गेलन आउ दू मिनट के बाद बाहर आ के खाली हम्मर हाथ पकड़
के घर के पिछवाड़ा वाला मैदान में ले गेलन  सब कोई उनकर ई हरकत देख के
दंग हलन  खैर  बातचीत होल  ऊ अप्पन असली मंसा खोले नऽ चाहित हलन 
डेढ़-दू घंटा खड़े बात होल पूरा कसरत हो गेल  ओन्ने दोसर दने हमर ससुर
जी अप्पन बेटा आउ दमाद के साथ सड़क पर बइठल हलन  हमनी सब खुसी में बाबा
महादेव के चढ़ावल परसाद उनखा हीं ले गेली हल  ऊ बड़ा खुसामद कयला पर मीठा
परसादी के पैकेट लेवे ला तइयार होलन  फिन जब हमनी सब एकाध सप्ताह के बाद
उनखा हीं गेली तो हमनी के चढ़ावल ओही परसाद ऊ हमनी खिला देलन  ई हरकत से ऊ
हमरा बड़ा टोटकाबाज आउ तपाकी बुझैलन  अइसन बेपेंदी के लोटा वाला आदमी के
चक्कर में पड़के हमनी के बुरा हाल हल  लड़की के बिआह के बात हल आउ बा
बहुत आगे बढ़ गेल हल न तो उनखर हमनी के साथ जइसन सलूक होल जीउ करित हल कि
अइसन बेसर्म आउ लालची आदमी के डट के खबर लेल जाय छेंका के रसम पूरा होला
पर जब एक रोज अप्पन एगो छोटका साला जौरे थोड़ा एड्वांस देवे ला उनखा हीं
पहुँचली तो ऊ घर पर नऽ हलन  उनखर मेहरारू बड़ा तेबर में कहलन कि 'एतना
पइसा से का होयत  तिलक के बारह आना हिस्सा एकट्ठे दे देथी तो हमरा एगो
कोठरी बन जायत आउ घर के मरम्मत करवा देम'  हम मने-मन लोछिया के लौट अयली 
फिन दू दिन के बाद उनखा हीं गेली  पुआ-पुरी खैला आउ चाय-पान कैला के बाद
लड़का के बाबू से हम ई बात सुन के दंग रह गेली कि कल-परसों तक तिलक के सब
पइसा गिन देथी  सब पइसा हमरा मिल जायत तो बिआह हो गेल समझल जाय  असली तो
पइसा हे  फलाँ दिन खाली बरात ले जा के सेन्दुरकराई के रसम पूरा कर देवल
जायत  अगर परसों तक गछल पइसा नऽ मिलल तो एही मानल जायत कि लड़का अपने के
बन्धन में नऽ रहत  कहे के मतलब कि बिआह के बात खुद-ब-खुद कट जायत  बिआह
तो साल भर के बादे होयत  काहे कि हम अप्पन बड़का बेटा के बात नऽ टाल सकऽ
ही  उनखर ई बात से हम हक्का-बक्का रह गेली आउ मने-मन तकलीफ-भरल करोध के
भाव समेटले उनखा से अन्तिम बिदा ले लेली  एकर बाद उनखर घर पर फिन आज तक नऽ
गेली  भगवान के बहुत सुकुर हे कि अइसन कुटुम में हम्मर साली के बिआह
होते-होते रह गेल [इंटरमीडिएट मगही गद्य-पद्य संग्रह (मातृभाषा) (१९८४)
बिहार मगही अकादमी पटना पृ॰ ८७-९0 से साभार]आपकी भाषा तो काफी मनोरंजक है लिखने की कल आप हमारे चर्चा में हैकहानीकार - श्री तारकेश्वर भारतीपौ फटवे कैल हल कि झन-झन-झन थाली बजे लगल
भुनेसर के घर में आउर होवे लगल कि भुनेसर के घरवाली के बुतरू होल हऽ 
आय-माय-दाय के भीड़ लगे लगल बुतरू के मुँह देखे ला  तुलाही चाची बोललन -
पाँच बरीस पर अँचरा खुलल बेचारी भुनेसर वाली के संकर जी के किरपा भेल
जिये बचे लखिया होवे  धुरियारी मामा कहलन - लेल-देल बप्पे नियर होतै
छौंड़ा  कँझली फुआ कह उठलन - नै चाची ममुआँ के मुठान पर है  देखऽ हो नै
नकिया उनकरे ऐसन उठल हइ  बड़की फुआ डाँट के बोललन - भक्  भकचोंधरी सूझऽ
हौ तोरा कुछ  मैये से मिलल है  लइका के रंग के बारे में भी जेतना मुँह
ओतना बात  कोय कहे गोर होतै कोय कहै करिया  कुछ-कुछ धमसनमा छौंड़ा नियर
होतै  अन्त में ई बात पर ई सब कोय आ टिकलन कि लइका न माय नियर करिया होतै
न बाप नियर गोर साँवर होतै  रहल नै गेलन तो पछियारी नानी मूड़ी हिलैते
अप्पन कोठरी से निकसिये अइलन आउर 'सबके नीपल गेलो दहाय अब के नीपल देख गे
दाय' कहावत सिद्ध करे ले बोललन - तोहनी सब की जाने गेला  बुतरू कैक रंग
बदले हे  अभी कुछ नै कहल जा सकै हे  मुदा होतै गोरे  कैसनो होवै हमरे
ऐसन दाँत टूटै जियै बचै एक से एकीस होवै  तब लइका के दादी बोल उठलन -
हँऽ माय बड़ गंगा-गजाधर नेवलूँ तब भगवान पोता के मुँह देखौलन हे  सब मिल
असीस देहू  कैसनो होवै 'घी के लड़ुआ टेढ़ो भला'  सोहनी चाची बराबर खोरनी
लेले रहऽ हलन आउर जरन्त एक नम्मर के  बुतरू देख के नाक-भौं सिकोड़ के आउर
मुँह बिचका के बोललन - ऐसे जे कहऽ सब मुदा हमरा मुँहदेखली नै बोले आवे हे
 बुतरू सतमासु लगऽ हे  काहे कि कनैया के तो भरपेट खाइयो ला नै मिलऽ हलै 
आउर छौंड़ा कार तो अलकतरे होतै  सोहनी के बात पर कोहार मच गेल 
उकटा-पुरान के बजार गरम हो गेल  दलान पर से भुनेसर आउर गाँव के दस-पाँच
आदमी जुट गेलन तब रोक-थाम हो गेल  सोहन चाची घसक गेली  रजमतिया फुआ बोलली
- 'एक छौंड़ा आ गेल लुतरी लगा गेल अपने परा गेल' इहे बात हो गेल आउ की
कि झुमइत-झामइत आ पहुँचल रमरतिया मुनिया धनिया आउर चुनियाँ लचकइत-मटकइत
आउर जवानी के जोस में उमहल हुरदंग मचइते  ई सब में मेठ हल बोले में तेज
आउर नटखट रमरतिया  बरस पड़ल - काकी दादी नानी सब हटऽ इहाँ से ठिके
कहल गेल हे कि जहाँ बुढ़ियन के संग तहाँ खरची के तंग (आउर) जहाँ लइकन के
संग तहाँ बाजे मिरदंग  सब सठिया गेलन हे  ओकर सिकायत ओकरा से अउर
ओलहन खटपट  भुनेसर भइया के बेटा भेलैन हे  ई खुसिआली में गीत-गौनी होवे
के चाही  ई गियान-धियान केकरो नै  आउर उठल सोहर –अँगना जे लिपली दहावही
आउरे पहापही हे ललक देखली नैहरवा के बाट भइया मोर आवथी हे  गीत समापत
होल कि चुहल आउर धमाचौकरी मचे लगल आउर हा-हा-ही-ही-हु-हु-हु होवे लगल आउर
घंटो चलल  फिर पान खा-खा के सब अपन घर के रास्ता लेलन दुख में दिन पहाड़
आउर सुख में दिन हवा हो जा हे  गीत-नाध में भोर से रात आउर रात भिनसरवा
होते-होते छो दिन हो गेल आउर आज छठियार हे  दाय के हँकार पड़ल - अँगना
ओसारा आउर दलान लीपे ला नफर के पुकार भेल गंगाल में पानी भरे ला आउर नाउन
के बुलाहट गेल नोह टूँगे ला  अप्पन-अप्पन काम में सब जुट गेलन नाउन
परसौती मालकिन के नोह टूँगते-टूँगते अप्पन आमदनी के ब्योंत लगावे लगल काहे
कि 'आदमी में नउआ आउर पंछी में कउआ' बड़ बुधगर होवे हे त बहूजी  जल्दी से
बताहू ने कि छठियार के नेउता कहाँ-कहाँ जइतै  हम्मर मरदनमा के की जानी
छुट्टी हइ कि नै है  बतावल रहतै तो नै होतै हम्हीं दे ऐतियइ हल तूँ
बउड़ाही हें की गे  कहाँ-कहाँ नेवता जइतै ई भी पूछे के बात हे तइयो
बहूजी बताइये देतहो हल तो बेस बात हलै तो सुन  नेवता बस तीने जगह
 कहाँ-कहाँ  ---हम्मर नैहर एक सुनला हँऽ मलकिनी उहाँ तो जरूरे
जाय के चाही दू उनकर ससुरार सुनला हँऽ-हँऽ सुनलियै ने तब तीसर जगह
बबुआ के ननिहाल  याद कइलें  हाँ मलकिनी समझ गेलियै नेउतवा तीने जगह
जइतै बहू बुदबुदाल - 'दुनियाँ-जहान से हमरा कौन मतलब हे ' कि कोना में
बैठल भुनेसर के माय फट पड़लन - देख तो निगोड़ी के  खाली अप्पन नैहर तकलक 
हम्मर बेटी-दमाद के नेउता हम्मर पोता के छठियार में नै जात ई हमरा से
बरदास नै हो सके हे  बाप रे बाप  ई कैसन कुलच्छनी हम्मर घर में ढुक गेल
कि हम्मर कुल-परिवार के पराया समझे हे कि दाल-भात में ऊँट के ठेहुन बन के
सोहनी चाची आ विराजलन आउर 'पूछ नै ताछ हम दुलहिन के चाची' बन के बोल उठलन
–ठीके तो कहऽ हथिन भुनेसर के माय  बाप रे बाप  करकस्सा होवऽ हे तो ऐसन 
कुल-परिवार आउ अप्पन नाता-गोता के जे कलमुँहीं नै चिन्हे ओकरा तो घर से
निकास देवे के चाही  बस धधकल आग में घी पड़ गेल  लियो-लियो बोल देला पर
कुतवो लड़े लगऽ हे आदमी के कौन ठिकाना  सास-पुतोह कमर कस के मैदान में आ
गेलन एक दूसर के बखिया उघाड़े लगलन  भाय-बाप-भतीजा के सराध होवे लगल
दुन्नो के कुल में कालिख पोताय लगल  गाली-गलौज के नाली के सड़ाँध से भला
आदमी के नाक फटे लगल हल्ला-गुल्ला सुन के भुनेसर आ जुमलन  माय के मुँह से
निकलल गारी ओकर काने से टकरा गेल  ऊ समझलक कि सब कसूर माय के हे  मौका
देख के भुनेसर के बहू विलाप कर के छाती पीटे लगल  भुनेसर 'नै आव देखलक नै
ताव' उठौलक डंटा आउ माय के पीठ पर तड़ा-तड़ बजावे लगल  कैसे तो भुनेसर के
लँगोटिया यार लोहा सिंह पहुँच गेल आउ डंटा छीन के छप्पर पर फेंक देलक आउ
डाँट-फटकार के ओकरा बाहर लैलक नै तो बुढ़िया उहँइँ ढेर हो जइतै हल 
भुनेसर बहू कोठरी में जाके दुबक गेल आउर उहँइँ सुबकते रहल करे के तो करिये
गुजरल मुदा भुनेसर के ई बात के बड़ी कचोट हे  गुस्सा बहुत चंडाल होवे हे
 बाद में जब ओकरा ई मालूम होल कि कसूर खाली माये के नै हे आउर गारी देवे
में दुन्नो पलड़ा बराबर हल तो ओकरा एक साथ हजार बिच्छा डंक मारे लगल
भुनेसर के माय दरद-पीरा से कानते-रोते आउ ई कहते रामलखन बाबू के इहाँ जा
रहल हे कि 'हाय  भुनेसरा के ओढ़नी के बयार लग गेल  हम ई जनतियो हल रे
छौंड़ा कि तूँ हमर ई हाल करमे तो सउरिये में नून चटा देतियो हल  निपुतरी
रहतूँ से अच्छा  निगोड़ी नीमक पढ़ के खिला देलक हे भुनेसर के तबे न ऊ ऐसन
बेदरदा निकलल  मरदाना मर गेला तो हम केतना दुख उठा के आउर केतना जतन से
ओकरा पाललूँ-पोसलूँ आउ खेत गिरमी रख के बिआहो कर देलूँ  ऊ हम्मर नै होल
रामलखन बाबू भुनेसर के गोतिया हथिन  सौ सवा सौ चास-वास हन  बाग हन
बगीचा हन  गाँव के मुखिया ओही चुना हथ  समाजवादी देस भारत में अबहियो
पद-परतिष्ठा अमीरे के मिलऽ हे  गरीबो के कहियो नसीब होत ई तो भवानी
जानथिन बुढ़िया जा पहुँचल ड्योढ़ी पर  रामलखन बाबू चौकी पर बैठल हलन 
देख के बुढ़िया लोर ढारे लगल आउर फिर अँचरा से लोर पोछ के बोलल - देखऽ
बड़का बाबू निगोड़ा भुनेसरा मेहरी के कहना में हमरा बड़ी मार मारको हे
दरद से हम बेहाल हो रहलियो हे  तोहर दरबार में केस करऽ हियो  ओकरा ऐसन
सजाय दऽ कि ओकरा छठी के दूध इआद आ जाय  हाय राम  छछात कलजुग कि भठजुग आ
गेल बड़का बाबू आयँ  भुनेसर मारको हे तोहरा  देखियो कने मारको हे 
बुढ़िया पीठ उघार के देखा देलक  बाप रे बाप  दाग उखड़ल हो  ई अनियाय  ई
जुलुम  भुनेसरा तो खानदान के नाम डुबा देलक  आउर एकरा में जिला-जेवार के
भी नामहँसी हे  हम ई जुलुम नै बरदास कर सकऽ ही  हम भुनेसरा के आझे जात से
खारिज करऽ ही  आझ से हुक्का-तमाकू बन्द आयँ  की बोलला बड़का बाबू  जात
से खारिज  हुक्का-तमाकू बन्द  वाह रे  कौन बेटा जनमल हे हम्मर बेटा के
हुक्का-तमाकू बन्द करे वाला  कि ओकरा मुँह में कारिख लगल हे  कुल में
कउनो दाग लगल हे जे कोय मोछकबरा भुनेसरा के हुक्का-तमाकू बन्द कर देत 
एतने बात हे कि हमरा दू डंटा मार बैठल  हमरा बेटा हे तब नै मारलक  जे
निगोड़ा-निगोड़ी के 'न आगे नाथ न पाछे पगहा' है ओकरा के मारतै  ले देखऽ
इन्साफ  रहे दऽ अप्पन इन्साफ  बेटवा हमरे पुतोहियो हमरे  रखऽ अप्पन
नियाव हम अप्पन घर जाही रामलखन बाबू हक्का-बक्का  ड्योढ़ी के कोना में
खड़ा भुनेसर आउर भुनेसरबहू सब सुन रहल हल  घर जाके माय के हरदी-चूना
भुनेसर लगावे लगल आउ बहू गोड़ में कड़ुआ तेल लगवे लगल [इंटरमीडिएट मगही
गद्य-पद्य संग्रह (भाषा आउ साहित्य) (१९८४) बिहार मगही अकादमी पटना पृ॰
५-८ से साभार]कहानीकार - प्रभात वर्मा'अइँगे कलमुँही एक्के गो काम में एतना-एतना देर
लगइमी त आउ सभ कम्मा तोर बप्पा आके करतउ गे  महरनिआ अभी सुतले हउ उठतउ
तऽ खाहीं ला खोजतउ ' - कड़कल अवाज में हकड़ले कलवतिया गरजल  ओकर नाक के
बड़ा गो रोल-गोल के नथिया गोस्साल मुँह पर हिल-डोल के ओकर गोस्सा आउ बढ़ा
रहल हल घर के अँगना में बनल कुइआँ तर हठुआ मन जउर थारी-लोटा छिपली-कटोरा
खेर-पुआर के लुनडा से रस्से-रस्से मइँजते लछमिनिआ के हाथ सउतेली मउसी के
गरजना सुन के तेजी से चले लगल 'सुन ले बरतनमा मइँज के घरवा दुअरवा
बोहार-सोहार के चुल्हवा जोर दीहें आउ मुनुआ के बाउँ लागी नहता रोटी और
करमी के साग पका के खेतवा जा के पहुँचा अइमहीं 'कलवतिया अउडर करते जा रहल
हल - 'अपना सभ ला मकइआ के दरबा पका लीहें हमर पेट ठीक नञ लग रहल हे हमरा
लागी नउका चउरा दू डिब्बा पका दीहें मुनुआ ओकरे में खा लेत 'अप्पन अउडर
सुनइला के बाद कलवतिया घर से निकस के बहरी चल देलक लछमिनिआ पर कलवतिया के
गोस्सा इया अउडर के कोय बिसेस परभाउ नञ परल काहे कि रोजीना के तो एही
कम्मे हल लछमिनिआ अभी बरतन खँघारियो न सकल हल कि भीतर कोना में खटिया पर
से उठ के ओकर बूढ़ी मउसी ललतिया कोठरी से निकस के ओसरा पर अइते कहलक - 'अगे
लाछो आझ हम्मर तबीअत ठीक नऽ लग रहलो हे  बरतनमा मइँज के जरी गउसलवा चल
जइहऽ आउ गोइठा ठोक अइहऽ तब खइका पकइहऽ इया जे करे के होतबऽ करिहऽ
'बरतन मइँजला-खँघारला के बाद कोठरी-ओसरा बोहार-सोहार के लछमिनिआ खांची
उठा के गोबर थापे गउसलवा दने चल देलक ओकर गउसलवा के सटले हीरामन जी के
मजूर जगेसर के बेटी तेतरी अप्पन मालिक के गउसाला के बहरी दुआरी पर ढेर सन
गोबर जउर कर के अप्पन लूगा ठेहुना तक उठा के कमर में खोंसले गोड़ से गोबर
आहिन करे में लगल हल लछमिनिआ के गउसाला दने अइते देख के तेतरी मुस्कुरइते
बोलल - 'आवऽ सखी आझ देरी कर देलहू  सुतले रह गेलऽ काऽ 'आउरो पूछलक - 'आझ
ललतिया मउसी कहीं गेलथुन हे का  कलवतिया मउसी तो हिरामन जी के बेकतिया से
गप्प लड़ावे में लगल हलथुन 'लछमिनिआ तेतरी के कउनो बात के जवाब देले बिना
अप्पन गउसलवा के केवाँड़ी खोल के भीतर घुस गेल  गोबर जउर कइला के बाद नाद
वाला पानी से गोबर सान के गोल-गोल लोइया बना लेलक आउर तब खांची में लोइया
उठा के गउसाला के पीछे देवाल पर गोइठा ठोके पहुँच गेल तेतरी भी गोबर सानला
के बाद लोइया बना के गउसाला के पीछे पहुँच गेल हल लछमिनिआ के मुरझाल चेहरा
देखते तेतरी समझ गेल कि कलवतिया अप्पन गोस्सा भोरे-भोरे एकरे पर उतारलक होत
आउ ऊ अपनापन जतइते लछमिनिआ से पूछलक 'का हे सखी आझो कौनो बात होलो हे
का  तोर मुँह उतरल हो ''कहिया न होवऽ हे  जब भगमाने हमर करम में
मार-गारी खाएला लिख देलन हे तऽ एकरा के मेटत  बात-गारी तो सुनहीं के पड़त
' - लछमिनिआ गोबर के लोइया देवाल पर कस के मारते बोलल तेतरी बात आगे
बढ़इते बोलल - 'से तो ठीके कहइत हऽ भाय  तोर दुख के समझे-बूझे वाला भी तो
कोय नञ हे 'आउर जानल-सुनल बात बतिअइते कहलक - 'जहिया तूँ जलम लेलऽ ओही दिन
तोर माय सउरिये में तोरा तेआग देलथुन  बाप करेजा में साट के पाले लगलथुन
तऽ भगमान दुइए बरीस में हुनखो अपना हियाँ बोला लेलथिन 'आगे आह भरइत बोलल
- 'तोर धन-जमीन देख के मउसा-मउसी तोरा पाले-पोसे के बीरा उठइलथुन आउ सब
धन-दौलत हथिअइला के बाद आझ तोर की हाल बनइले हथ से हम का पूरा गाउँ-घर के
लोग देख-सुन रहलथुन हे 'तेतरी लछमिनिआ के मउसा-मउसी के गुन बखानते कहलक -
'हिनखनी से मुँह लगावे लागी केकर माय बिआल हे भाय 'आउ लछमिनिआ के भभिख के
बात-बतइते कहलय - 'सखी हम सुनली हे कि दुख तो गाड़ी के पहिया नियन होवऽ हे
जे घूमते रहे हे  हमर मन कहऽ हे कि तोरो जिनगी में सुख आई आउ तूँहो राज
करबऽ 'आउर लछमिनिआ के बड़ाई करते कहलक - तूं तो पढ़ल-लिखल लड़की हऽ  जौन
मरद से तोर बियाह होत ऊ तर जात  तोरा कुच्छो के कमी न होतो 'अप्पन पढ़ाई
के बड़ाई सुन के लछमिनिआ के जीउ हुलस गेल आउ लोइया हाथ पर थपथपइते बोलल -
'हमरा सतमे तक पढ़े में कउन गंजन न सहे पड़ल हे  मैटरिको तक पढ़ जइतूँ हल
तऽ हिनखनी के मार-गारी खाय के न पड़ित  कौनो काम कर के जिनगी निबाह लेतूँ
हल ''से तो तूँ अनेरे बोलऽ हऽ सखी  जेतना पढ़ गेलऽ ऊहे बहुत हो  कोई
लड़की आझ तक बिना मरदाना के खाली अप्पन कमाई से जिनगी निबाहलक हे जे तूँ
निबाह लेब ' बीचे में ठुमकइत मुसकुरइते तेतरी बोलल आउ उहाँ से चल देलक
तेतरी के बात सुन के लछमिनिआ के लगल कि गाउँ के इसतिरी समाज में पढ़ल-लिख
के कमाए के चलन अभिओ गान्हीए बाबा के जुग वाला चल रहल हे आउ ऊहो बचल लोइया
देवाल पर साट के खाँची उठा के गउसाला के केमारी लगइलक आउर घर दने सोझ हो
गेल अभी लछमिनिआ थोड़के दूर गेल होत कि ओकर कान में ललतिया आउ कलवतिया
मउसी के गरजे-भोकरे के अवाज सुनाइ पड़ल जे अप्पने में लड़ रहलन हल ललतिया
कह रहल हल - 'आवे दे आझ मुँहझउँसा के जे तोरा माथा पर चढ़ा के रखले हउ 
पूछऽ हिउ कि तूँ हमरा पर राज चलावे लागी चाहऽ हें  हमरा पर तूँ अइने हे
हम तोरा पर नञ अइलिअउ हे  हम तोर मलिकाउँ नऽ मानबउ 'ललतिया के ई बात सुन
के कलवतिया के तेवर चढ़ गेल आउ ओहू गरजते-डकरते कहलक - 'हम केकरो पर काहे
लागी राज चलयबइ  हम तो तोहनी के खरीदल लउँड़ी हिअउ  कर-कर के देबउ आउ तूँ
सब परल-परल खइहें 'आउ ऊ आँख में लोर भर के घोछिआल अवाज में बोलल -
'कोढ़फुटवा एही सब करम करावे लागी हमरा इहाँ लइलको हे 'ललतिया भिरे जा के
कलवतिया हाथ चमकइते कहलक - 'खाली बेटिये जलमा-जलमा के ढेगार देले हल  हम
नञ अइतिअउ हल तऽ बंसो न चलतो हल 'कलवतिया ई तरह से ललतिया के तीन गो बेटी
आउ अप्पन आवे के कारन उजागर कइलक दुन्नो के लड़ाई-झगड़ा देखे लागी
टोला-टाँटी के अउरत-मरद सभ दुआरी पर जउर हो गेलन हल ओही में से एगो बूढ़ी
बोले लगल - 'ई सभ करनी बिनेसरे के हे जेकरा एगो अउरत से मन नञ भरल तऽ एगो
आउ अउरत ले आल हे घर में कुहराम मचावे लागी ''ई तो एगो बहाना हे कि
पहिलकी से खाली बेटिये जलमऽ हल ओकरा से बेटा जलमे के आसे नऽ रह गेल हल 
अब भोगे अप्पन करनी 'आउ बूढ़ी अप्पन बात के पुस्टी में एगो कहाउतो सुना
देलक कहलक कि ई जे कहल गेल हे कि 'एगो जोरू के मरद लड़ुआ आउ दूगो जोरू
के मरद भड़ुआ' से झूठ थोड़े हे  बाहरी अमदी के बोल सुन के कलवतिया के
चेहरा आउर तमतमा गेल आउर ऊ लछमिनिआ के दुआरी पर बट्टा ले के खड़ा देखलक तऽ
बढ़नी उठाके ओकरे दने दहाड़ते दउड़ पड़ल 'एही कलमुँही के चलते हमरा ई सभ
सुने पड़ऽ हे  पकावे कहलूँ तऽ इआर हीं चल गेल  जहिया भोरे-भोरे एकर मुँह
देख ले ही तहिया एही सभ हमरा पर बीतऽ हे 'आउ गारी-वारी बकते अप्पन गोस्सा
लछमिनिआ पर दनादन उतारे लगल लछमिनिआ रोते-कलपते मार खा-खा के छटपटाय लगल
तइयो कलवतिया के झाड़ू चलाना बन्द न होल तऽ आगू बढ़के एगो जुआन मरदाना
कलवतिया के हाथ से बढ़नी छीन के एक दने फेंकते ओजा जउर लोग के सुनइते बोलल
-'ई बेचारी अखनी कउन गलती कइलके हल जे एकरा मार के धुन देलकई  ई तो ओही
बात होल कि सभ के अरी-धरी गोपाल के सिर परी  'आउ लछमिनिआ के पच्छ लेते
बोलल - 'हिनखनी सभ ई अभागी के माय-बाप के छोड़ल धनो-दउलत पर साँप निअन
कुंडली मारले बइठल हथिन आउ एकरे पर चउबिसो घंटा अनियाव करते रहऽ हथिन 
जइसन ई सभ ई टूअर के कलपउले हथिन ओकर निआव भगमाने करथिन 'कलवतिया जब
देखलक कि ओजा जउर लोग ओकर बिरूध बोल रहलन हे तऽ ऊ अंट-संट बकते घर से
बाहर निकस के चल देलक आउ एकरे साथ दुआरी पर जउर लोग भी बिनेसर आउ हुनखर
बेकतन के सोभाउ-बेवहार के चरचा करइत अप्पन-अप्पन घर के रहता धर लेलन रह
गेल उहाँ बेचारी बढ़नी के मार से छेदे-छेद हाल देह बुने-बुने रीसल खून में
लपटल रोते-कलपते लछमिनिआ जे चूल्हा जोरे के जोगाड़ में लग गेल हल समय तो
सेकिन मिनट घड़ी-घंटा बनके दिन हफ्ता महीना आउ साल करके बीतते जा हे
बीत जा हे आउ जिनगी बचपन जमानी आउ बुढ़ापा बनके कट जा हे ईहे परकिरती के
नियम हे  लछमिनिओ परकिरती के एही नियम से बन्हल समय के साथ बचपना छोड़
के जमानी में पहुँच गेल हल ओकर बिआह के चिन्ता भी बिनेसर के हल  मगर ई
जुग में बिना पैसा के तो गुड़बो-गुड़ियो के बियाह नञ होवऽ हे  तऽ सुथर
लछमिनिआ के कोई अच्छा लइका बियाह लागी भला कहाँ से मिलतई हल एही से अप्पन
सभ जोगाड़ भिड़इला के बाद भी बिनेसर हाथ-पर-हाथ धर के घरे बइठ गेल हल मउका
देख के कलवतिया लछमिनिआ के बियाह अप्पन एगो दूर के नतइती में ठीक करिये
देलक ई बियाह में बिनेसर के कुछो लगे-लगावे के नञ हल उलटे दू हजार रुपया
नगद भेंटे वाला हल एतना बात जरूर हल कि जउन लइका से लछमिनिआ के बियाह होवे
वाला हल ऊ जीवन के पचास बरीस पार कर चुकल एगो भरल-पुरल गिरहस्त हलन 
हुनखा बेटा-पुतोह आउ नाती-पोता के कमी नञ हल  आउर उ अमदी अप्पन तेसरकी
अउरत के छोड़ के चउथा बियाह लागी उताहुल होल हलन हुनखर बुढ़उती के मुराद
पूरा करे खातिर लछमिनिआ के सुख नेउछावर करे ला कलवतिया के साथे बिनेसरो फट
से तइयार हो गेल हल जल्दिये लछमिनिआ के बियाह बूढ़ रामऔतार से धनेसरघाट के
बजरंगबली के मन्दिल में बाबाजी के दान-दछिना दे के पोथी-पतरा से सतफेरवा
लगा के हो गेल कनिञा बनल लछमिनिआ ससुराल पहुँचल तऽ उहाँ के दिरिसे देखके
ओकर करेजा धक-धक करे लगल ओकरा दुआरी पर कोय परछे लागी तो दूर देखे लागी
भी नञ आल बियाह के मउका पर जउन खुसी आउ उतसो गरीब-गुरबा हीं भी देखल जा
हे ऊ सभ इहाँ कुच्छो नञ हल डोली से उतरला के बाद लछमिनिआ के एगो कोठरी
में बइठा देल गेल जहाँ न कोय अउरत ओकरा देखे गेल न कौनो मरद रात खनी
रामऔतार अइलन  देखके लछमिनिआ अप्पन माथा पीट लेलक  बाकि एही अप्पन नसीब
समझ के धीरे-धीरे लछमिनिआ रामऔतार के हिरदा से अपना जीवन-सरबस मान के
हुनखर सेवा में लग गेल मगर भगवान से लछमिनिआ के ईहो सुख नञ देखल गेल 
तिसरको महीना नञ बीते पाओल कि रामऔतार अप्पन कैंसर के बीमारी से खाट धर
लेलन  डागडर-बैद के दवा-दारू चले लगल लछमिनिआ-रामऔतार के खाट पर गिरला के
दिन से अन्न-पानी तेयाग के दिन-रात हुनखर सेवा में जुटल रहल मगर बिधाता के
आगू केकर चलल हे  रामऔतार अप्पन भरल-पुरल दुनिया के साथ अभागी लछमिनिआ के
अकेलुआ कर के भगवान के घरे चल गेलन लछमिनिआ के माथा के सेनुर पोंछा गेल आउ
हाथ के चूड़ी फूट गेल  बिलख-बिलख के रोते लछमिनिआ के ढारस देवेवाला भी कोय
नञ हल मरद के मरला पर रामऔतार के बेटा-पुतोह ओकरा हाथ पकड़ के घर से बाहर
निकास देलक आउ कहलक - 'तूँ कलमुँहीं हे  हम्मर घर में अइते बाप के गरस
गेने  लछमिनिआ केतनो कहलक कि ई दुआरी छोड़के हमरा ला आउ कहीं ठउर न हे 
हमरा पनाह लेबे दऽ  बाकि ओकर एक्को बात कोय सुने ला तैयार नञ होल  हार के
ऊ मउसा के घरे लउट गेल कलवतिया ओकरा अइते देखलक तऽ दरवाजा के बीचो-बीच
खड़ा होके गरजते बोलल -'इहाँ का लेवे अइने हें गे कलमुँहीं  जलमते
माय-बाप के खइने आउ बिआहते भतारो के खा गेने  अब तोरा लागी कहीं जगह नञ
हउ  ई घर के दरवाजा भी तोरा लागी बन्न हो गेलउ  अब जहाँ तोर हिच्छा जोऽ
' रोते गिड़गिड़इते दुन्नो हाथ जोड़ के लछमिनिआ कहलक -'मउसी हम्मर ई में
कउन दोस हे  जब हम्मर करमलेख भगमान कोइला से लिख देलथिन हे तऽ हम कउची
करिअइ 'आउ ऊ केतनो कहलक - 'हमरा ई घर से नञ भगावऽ मउसी तोहनिए हम्मर
पालनहार हऽ तोहनी के छोड़के हमरा कउन पनाह देत ' मगर कलवतिया के दिल नञ
पसीजल आउ ऊ लछमिनिआ के घर में घुसे नञ देलक जब मउसा-मउसी भी ओकरा सहारा
देवे लागी तैयार नञ होलन तब हार-पार के लछमिनिआ सोचलक - 'भगमान के एतवर गो
दुनियाँ में कहीं-न-कहीं हमरो ठउर-ठिकाना मिलवे करत आउ भगमाने पर असरा
करके ऊ कोय काम-धाम पावे खातिर उहाँ से चल देलक बुझाल मन लेले लछमिनिआ
आरी-पगारी पार करइत अप्पन भाग आउ भगमान के कोसइत घंटा भर में सहर जाय वाला
रोड पर पहुँच गेल पों-पों के अवाज करइत आ रहल एगो बस के हाथ दे के रुके के
इसारा कइलक  बस ओकरा लगे आके रुक गेल  लछमिनिआ ओकरा पर लपक के चढ़ गेल
बस जब लछमिनिआ के लेले सहर पहुँच गेल आउ ओकरा चउराहा पर उतार देलक तब
ओकरा कठमुरती लग गेल  पुरुब-पच्छिम उत्तर-दक्खिन ओकरा बुझाइए न रहल हल
आउ बड़गाँव के छठिया मेला नियन भीड़-भड़क्का देख के ऊ भउचक हो गेल एगो
मकान के घिरसीढ़ी पर जा के बइठ के सोचे लगल - 'कहाँ जाऊँ का करूँ 'जउन
अमदी के नजर घिरसीढ़ी पर बइठल लछमिनिआ पर जाय ऊ ओकर चेहरा-मोहरा पर लठ्ठो
हो के निहारते रह जा हल  अमदी सभ के अपना दने ताकते देख के लछमिनिआ लजा के
अप्पन मूड़ी झुका ले हल  तभिए लछमिनिआ के नजर खद्दर के कुरता पइजामा
पहिनले कन्हा में झोला लटकइले लमहर-लमहर केस रखले एगो लम्मा-तगड़ा
नउजवान पर चल गेल जे रसे-रसे अप्पन राह धइले चलल जा रहल हल लछमिनिआ के
इयाद हो आल - 'एक बेर जब इसकूल में अइसने पोसाक पहिनले एगो अमदी आल हल तऽ
गुरुजी बतइलन हल - 'ई नेताजी हखिन अइसन अमदी अप्पन दुख-दरद के चिन्ता
नञ करके देस आउ समाज के लोग के दुख मिटा के हुनखा सुखी बनावे में अप्पन
जिनगी गुजार दे हथ 'लछमिनिआ सोचलक - 'ई सहर में हमरा हिनखा से जरूर मदद
मिलत आउ एहे सोच के ऊ नेताजी लगे लपक के पहुँच गेल  आउर नेताजी के रोके
ला अप्पन दुन्नो हाथ जोड़ के परनाम करइत कहलक -'नेताजी हम गरीब अमदी ही 
ई सहर में हम्मर अप्पन अमदी कोय नञ हे  हम सतमा तक पढ़ल-लिखल ही  गाउँ से
इहाँ कोई नउकरी पावे लागी अइली हे  तूँ हम्मर मदत कर के कोय जोगाड़ लगा दऽ
 हम तोर उपकार कभियो नञ भुलइवो 'नेताजी अपना सामने गोर-बुर्राक खूब
सुन्नर नउजुवती के भरल-गदरायल देह आउ लम्मा-लम्मा केस देखलन तऽ हुनखर मुँह
में पानी आ गेल  अप्पन ठोर पर जीभ फेरइत बोललन - 'हाँऽ-हाँऽ हम तोर मदत
जरूर करबो ' आउ पूछलन - 'इहाँ रहे के कउन जगह हो तोर ''इहाँ रहे के भी
हमरा कोय जगह नञ हे  तूँ ही कोय इन्तजाम कर देतऽ हल ' - लछमिनिआ कहलक
'ठीक हो तूँ हमरा साथे चलऽ तोर रहे-सहे के आउ काम-धन्धा के भी उपाय हम
करवा देबो 'आउ नेताजी एगो रिक्सावाला के बोला के लछमिनिआ के रिक्सा पर
बइठे लागी कह के अपने भी रिक्सा पर सवार हो गेलन  रिक्सावाला नेताजी के
बतावल अस्थान दने अप्पन रिक्सा मोड़ देलक सहर के भीड़-भड़क्का से दूर
भट्टी-अइँटा से घेरल देवार आउ टीन के छप्पर से बनल एगो झोपड़ी तर आके
रिक्सा रोकवा के नेताजी लछमिनिआ के उतरे ला कहलन आउ जेबी से पइसा निकास के
रिक्सावाला दने बढ़ा देलन नेताजी झोपड़ी में लटकल ताला खोल के लछमिनिआ के
साथे भीतर घुस गेलन भीतर चउकी पर चद्दर बिछल हल आउ एक कोना में
टेबुल-कुरसी पड़ल हल  चारो तरफ जेन्ने-तेन्ने कागज के टुकड़ा छितराल हल
आउ ऊबड़-खाबड़ जमीन सरदल हल साँझ हो गेल हल एही से कोठरी में अन्हार फइल
गेल हल  नेताजी दियासलाय से मोमबत्ती जला के लछमिनिआ से ई कह के बाहर चल
देलन कि - 'तूँ घबरइहऽ नञ हम खाना-ऊना के इन्तजाम कर के तुरते आ रहलिओ हे
'हुनखा गेला के बाद लछमिनिआ के मन में कय तरह के विचार आवे-जाय लगल एक मन
कहे कि ई अकेलुआ अमदी लगे रात गुजारना ठीख न हे इहाँ से भागहीं में कुसल
हे  तऽ तुरते दोसर विचार आवे कि एगो सहारा देवे वाला मिल गेल हे एकरा
छोड़के जहाँ-तहाँ मारल चले में कउन होसियारी हे  फिन ई तो बदमासो नियन नञ
लगऽ हे  आउ एकरो तो माय-बहिन होतई नञ  कोय के इज्जत बिना मरजी के थोड़े
लूट लेत लछमिनिआ एही उख-बिख मेम पड़ल हल कि नेताजी के जूता के धप-धप के
अवाज से ऊ समझ गेल कि नेताजी आ रहलन हे  नेताजी हाथ में अलमुनिया के थारी
में खाना लेले कोठरी में घुस के लछमिनिआ से कहलन -'लऽ खा लऽ आउ अराम करऽ 
बिहने पहर सुपरटेंडेंट साहब हीं चले पड़तो  अभीए टेलीफून से बतिया लेलियो
हे  तोरा लागी कोय न कोय के जोगाड़ ऊ जरूर कर देथुन 'लछमिनिआ नेताजी के ई
सभ बात सुन के अप्पन दिल में आल एक सन्देह के विचार के धिक्कारे लगल 'देखऽ
तो केतना अच्छा अमदी हथ नेताजी  आउ एगो हम्मर छुद्दर विचार हे कि जखनी से
ई मिललन हे तखनिये से अंट-संट सोच रहलूँ हे ''दीन-दुखिया के दरद आखिर
भगवाने न दूर करऽ हथ  हो सकऽ हे हिनखा हम्मर मदत लागी भगमाने भेजलन होत 
बज्जर पड़उ हम्मर छुद्दर विचार पर  ई तरह से अपना के धिक्कार के ऊ आगू
थारी में रखल रोटी तरकारी जोरे दाल में बोर-बोर के खाय लगल नेताजी अप्पन
कुरता-पइजामा खोल के लुंगी-गंजी पहिन लेलन आउ लछमिनिआ लगे बइठ के ओकर जीवन
के हाल खोद-खोद के जाने लगलन लछमिनिआ अप्पन जीमन में बीतल बात फारे-फार
हुनखा सुना देलक आउ खइला के बाद हाथ अँचा के थारी एक दने घुसका देलक
लछमिनिआ के दुख-दरद के कहानी सुन के नेताजी के आँख में लोर छलछला आल  भरल
अवाज में ढारस देते ऊ कहलन -'लछमी जी तोर करम में जे दुख लिखल हल उ सभ दुख
तूँ काट चुकलऽ  अब हमरा रहते तोरा कोय दुख नञ उठावे पड़तो  आउ जरूरत
पड़तो तऽ हम तोरा अपनावे लागी भी हरदम तैयार रहबो 'फिन लछमिनिआ से पूछलन -
'तोरा इहाँ रहे में कोय एतराज तो नञ हो 'लछमिनिआ हुनखर कोय बात के जवाब नञ
देलक तऽ नेताजी ओकरा सूते ला कह के चल गेलन थकल लछमिनिआ के चउकी पर पसरते
नीन आ गेल आउ ऊ दीन-दुनिया से बेखबर हो गेल औचके ओकर नीन उचट गेल  बुझाल
कि पाउँ से लेके जाँघ पेट आउ छाती पर से सरसराइत कोय चीज गाल तक पहुँच गेल
हे ऊ आँख खोललक तऽ अन्हार में नेताजी के परछाहीं बुझाल जे चउकी पर बइठ के
अप्पन हाथ से ओकर देह नाप रहल हल  ऊ चंडाल निकलल लछमिनिआ घबरा के उठे ला
चाहलक तऽ ओकर नाक में दारू के गमक समा गेल आउ नेताजी दुन्नो हाथ से कस के
ओकरा चउकी पर चाँत देलन  ऊ छटपटाल निकस के भागे ला चाहलक मगर नेताजी के
ताकत के आगू ओकर एको नञ चलल  नेताजी अप्पन मनमानी करिए के छोड़लन 
रोते-कलपते लछमिनिआ के जीमन बनावे के ढारस देके ओकरा सूते लागी कह के
नेताजी भी ओही चउकी पर मुँह घुमा के सूत रहलन मगर लछमिनिआ रात-भर न सूत
सकल अप्पन भाग पर रोते-सिसकते विचार के ऊह-पूह में भोर ले बैठल रह गेल 
लछमिनिआ नेताजी के साथ कय दिन से आफिसे-आफिस घूमते रहल मगर कहीं कोय
काम-धाम ओकरा नञ मिलल  आश्वासन भले कय एक जगह मिल गेल हल आउ एक दिन
लछमिनिआ के एक जगह बइठा के तुरते आवे लागी कह के जे गेलन तऽ फिन लउट के
नञ अइलन नेताजी के नञ लउटला पर निरास लछमिनिआ हुनखर खोज हर जानल-पछानल जगह
पर कइलक मगर कहीं हुनखर पता नञ चलल जहाँ दुन्नो अब तलक रह रहलन हल उहँउ
बाहर ताला लटकल हल थक-हार के लछमिनिआ अप्पन दुखड़ा अस्पताल के
सुपरिंटेंडेंट साहेब के सुनावे पहुँच गेल जहाँ नेताजी ओकरा तीन-चार बार
घुमा रहलन हल सुपरिंटेंडेंट साहेब लछमिनिआ के दुख सुन के आउ ओकरा पढ़ल
जान के ओकर नाम नर्स ट्रेनिंग इस्कूल में दू बरीस ला लिखवा देलन  लछमिनिआ
खुस हल कि कहीं ठउर तो मिलल ट्रेनिंग इस्कूल होस्टल में रहइत लछमिनिआ के
पाँचो महीना नञ गुजरल होत कि एक दिन साँझ के ओकर पेट में दरद उठल आउ माथा
चकराए लगल  ओकर ई हाल देख के साथी सभ दउड़ के डगडरनी साहेब के बोला लइलन
डगडरनी साहेब ओकर जाँच कइलन आउ बतइलन कि ऊ माय बने वाली हे डगडरनी साहेब
के बात सुन के लछमिनिआ के लगल कि कोय ओकरा असमान से उठा के जमीन पर पटक
देलक हे  आउ दुनियाँ-जहान के लोग ओकरा  कलमुँहींकलमुँहीं कह के
चिढ़ा रहलन हे बाकी तइयो लछमिनिआ जिनगी से हार न मानलक  अप्पन जीवन से
कलमुँहीं के दाग मिटावे लागी ऊ मन में पक्का निसचय कइल हे आउ आगे बी किस्मत
से जूझते चले ला अपना के तैयार कर चुकल हे [निरंजना (स्मारिका) अप्रैल
१९८३ पृ॰ ५५-५९ से साभार ]लेखक - विनीत कुमार मिश्र 'अकेला'जेकर माध्यम से अदमी अप्पन मन के विचार
इया भाव दोसरा के बतला सके ऊ भासा कहलावऽ हे  मन में उठल भाव के हमनी दू
तरह से बता सकऽ ही - एगो लिख के आउ दोसर बोल के  अइसे तो भासा के एगो आउ
ढंग से भी व्यक्त कर सकऽ ही जेकरा संकेत कहल जा हे  बाके ई विधा के
प्रयोग बड़ी कम होवऽ हे  संसार में बहुते किसिम के भासा बोलल आउ लिखल जा
हे  एही में से कुछ भासा अप्पन प्रचार-प्रसार आउ कार्यशैली से
अन्तरराष्ट्रीय स्तर के पहचान बना लेवऽ हथ  अंग्रेजी अरबी हिन्दी आउ न
जानी केतने भासा एकर उदाहरन हथ सुरुआत में कोई भी भासा स्थानीय ही रहऽ हे
 जब कोई भासा के स्थानीय स्तर पर लोग बोलऽ हथ त ओकरा बोली कहल जा हे 
एकरे परिस्कृत आउ संसोधित करके भासा के रूप देवल जा हे  स्थान विशेष में
ही कोई भी भासा के बोलल आउ समझल जा हे  भासा के ई विशेषता होवऽ हे कि ओकरा
लिखे आउ बोले में एकरूपता पावल जा हे  कुछ-कुछ भासा अइसनो हथ जिनकर लिपि
एक्के हे बाकि लिखे आउ पढ़े के ढंग में अंतर रहऽ हे  अप्पन देश में
हिन्दी के जइसन ही मगही मैथिली आउ भोजपुरी भासा के लिपि भी देवनागरी हे
तइयो लिखे पढ़े आउ बोले में मौलिक अंतर देखल जा सकऽ हे जब कोई बोली भासा
के रूप लेवे लगऽ हे तब सबसे पहिले जरूरत पड़ऽ हे ओकरा क्षेत्र विशेष में
जहाँ ऊ मूल रूप में बोलल जा हे उहाँ एकरूपता लावे के  मानक भासा के रूप
में कोई भी भासा अप्पन स्थान तबे बना पावऽ हे जब ऊ भासा के लेखन विधा में
एकरूपता के समावेश होय  ऊ लेखन तबे स्तरीयता के पहचान करावत जब क्रियापद
में मौलिक अंतर न पावल जाएत  हर भासा स्थान विशेष के टोन आउ बोली के ही
निमन रूप होवऽ हे  बोली इया टोन के बारे में ई प्रसिद्ध उक्ति हे कि 'चार
कोस पर पानी आउ आठ कोस पर बानी बदल जा हे'  ई चलते बिना एकरा में एकरूपता
इया समानता लयले धड़ाधड़ साहित्य लेखन के काम जारी रखे से मूल स्वरूप के
साथ खेलवाड़ हो जा हे  क्षेत्र-विशेष से ऊपर उठला पर भासा के पहचान में
दिक्कत आवऽ हे  बाद के समय में भासाई आंदोलन चलावे आउ अप्पन मांग सरकारी
महकमा के सामने रखे में भी परेशानी के सामना करे पड़ऽ हे अब तनि ई संदर्भ
में 'मगही भासा' के रख के देखल जाय  आज मगही भासी लोग एकरा संविधान के
अठमा अनुसूची में दर्ज करावे लागी जी-तोड़ कोसिस कर रहलन हे  मगही क्षेत्र
के हर मंच हर सम्मेलन हर मगही पत्रिका आउ हर रचनाकार के कलम से बस एही
बात एतिघड़ी कहल आउ लिखल जा रहल हे  ई निमन बात हे बाकि एकरा पर पहिले
विचार करे पड़त  आज अगर कहीं पर भी कोई अदमी मगही भासा के एकरूपता के
मुद्दा बनावल चाहलन जेकरा कि एतिघड़ी सख्त जरूरत हे त ई कहके दबा देवे के
कोरसिस करल जा हे कि अभी एकर कोई खास जरूरत न हे समय अएला पर सब ठीक हो
जाएत अरे भाई  जब सब समये से ठीक हो जाइत हल तब ई मगही-भासा-आंदोलन के
का जरूरत हल  समय से सरकारो के नींद टूटत हल आउ मगही भासा अठमा अनुसूची
में सामिल हो जाइत हल  तब कहबऽ कि ई कइसे संभव हे बिना लगले-भिड़ले कोई
काहे देत  ठीक ओइसहीं समझऽ कि भासा के एकरूपता भी खाली समय पर टारे से न
आवत एकरो ला निमन नियम-कानून बनावे पड़त जन जागरन करे पड़त  सम्मेलन
मंच आउ पत्र-पत्रिका किताब आदि के माध्यम से बोल आउ लिख के लोग-बाग के
बतावे पड़त  सुरू-सुरू में हर भासा के अइसन दिक्कत के सामना करे पड़ऽ हे 
एकरा ला समाज के बुद्धिजीवी वर्ग शिक्षाविद् रंगकर्मी आउ क्षेत्र विसेस
के सभे लोग के आगे आवे पड़त  खास करके साहित्यकार लोग के तो विसेस भूमिका
निभावहीं पड़त  जब तक लेखन के शैली में समानता न आवत मगही भासा असली रूप
न पावत अब प्रश्न ई उठऽ हे कि एकर मानक रूप का होवत कइसन होवत  ठीक
प्रश्न हे  एकरा पर जादे बहस के जरूरत न हे  पहिले तो एकरा ला मगध
क्षेत्र के सभे जिला स्तर पर गठित मगही संगठन के बैठक आयोजित करल जाए 
ओकरा में विचार करके एगो निमन निर्णय लेवल जाए  पुनः एगो राज्यस्तरीय सभा
में एकमत से क्षेत्र विसेस के बोली इया टोन के मानक मानल जाए  अइसे तो हम
मगध क्षेत्र के लगभग सभे जगह पर गेली हे  कुछ भाग छूट भी रहल हे  हमरा
देखे में पुरनका गया जिला (पच्छिम गया जहानाबाद दक्षिणी नवादा पूर्वी
पटना उत्तरी औरंगाबाद उत्तरी-पूर्वी अरवल) के भासा ही मूल मगही भासा के
टोन इया बोली के सम्हारले हे  कारन ई क्षेत्र मगध के केन्द्र में पड़ऽ हे
 आज ई क्षेत्र विसेस के रचनाकारन के रचना अगर पढ़ल समझल आउ मनन करल जाए
तब मगही भासा के मानक रूप बनावे में कोई विसेस दिक्कत के सामना न करे पड़त
एकरा से ई अर्थ न लगावल जाए कि खाली एही क्षेत्र के लेखक स्तरीय लेखन करऽ
हथ दोसर देन्ने के न  एन्ने के लेखन में क्रियापद के निमन प्रयोग कैल जा
हे  लोग-बाग से मिले के क्रम में ई विषय पर जब भी बातचीत होएल हे सभे
क्षेत्र के लोग स्वीकार कएलन हे कि जहानाबाद इया कहऽ पुरनका गया के भासा ही
मूल मगही भासा हे मगही भासा के मानक रूप बनावे ला सबसे पहिले सभे मगहियन
भाई रचनाकार लोग के गुटवाद क्षेत्रवाद आउ टोन के संकीर्ण भावना से ऊपर उठ
के सोचे पड़त  फिर अगर उपरोक्त सुनावल गेल विचार निमन बुझाय तब सभे
बड़का-बड़का रचनाधर्मी भाषाविद् लोग एक जगह पर बइठ के मनन करथ  ई तरह से
अस्सी प्रतिशत क्रियापद पुरनका गया क्षेत्र के आउ बीस प्रतिशत सीमान्त मगध
क्षेत्र के टोन इया बोली मिला के मगही भासा के एगो मानक रूप बनावल जाए 
फिर ओही मानक के मान के मगही भासा-साहित्य में रचना मगध के हर क्षेत्र से
होय  ई तरह से अप्पन भासा के रचना एगो मानक साहित्य के रूप में दिखे लगत
आज बिहार सरकार इंटरमिडिएट आउ सभे विश्वविद्यालय में मगही के भासा के रूप
में मान्यता दे देलक हे  आगे आवे ओला समय में मध्य आउ उच्च विद्यालय में
भी एकर पढ़ाई होयत  अगर रचना के निमन न बनावल जाएत अइसहीं खिचड़िया टोन
में बनल रहत त एकर भविस ठीक न दिखऽ हे  मगही क्षेत्र के ही अगर अलग-अलग
स्थान के रचना देखीं त लगबे न करत कि दुनहूँ एक्के भासा में लिखल गेल हे
मगध क्षेत्र से मगही भासा में मासिक पत्रिका के रूप में स्थापित 'अलका
मागधी' जे चउदह बरिस से ऊपर के कार्यकाल पूरा कर लेलक हे के लगतरिए
प्रकाशन से भी मगही-साहित्य-लेखन में एकरूपता आएल हे  क्षेत्रीय भासा में
एक सौ पैंसठ से जादे अंक निकल के एकर संपादक मौर्य जी एगो इतिहासो बना देलन
मगही में  सुरुआत में संपादक जी रचना पर विशेष ध्यान न देवऽ हलन खास करके
क्रियापद पर  हो सकऽ हे कि प्रसिद्धि पएले रचनाकार के रचना में हेरफेर करे
से घबरा होतन जेकरा चलते जउन क्षेत्र के जइसन रचना आएल छाप देलन  ई से
पत्रिका पढ़े में पाठक लोग के क्षेत्रीय भासाई अंतर स्पष्ट बुझा हल  कोई
भी भासा ला ई एगो सोचनीय विषय हे बाद में पत्रिका में निखार आएल  संपादक
अप्पन संपादकीय शक्ति के पहचानलन आउ ओइसने प्रयोग कएलन जइसन एक समय में
हिन्दी-साहित्य के क्षेत्र में महावीर प्रसाद द्विवेदी जी कएलन हल  जब
पत्रिका में केनहूँ के रचना छपे जादे अंतर न पावल जा हे  इहाँ पर हम ई
कहल चाहम कि कोई भी रचना के मूल तो मूल हे ओकरा में अंतर कइसे आवत  अंतर
तो बस क्रियापद में ही पावल जा हे  हमनी सब रचनाकार बन्धु क्रियापद में ही
एकरूपता लाईं  अब तो नयकन रचनाकार चाहे ऊ केनहूँ के रहथ के रचना में जादे
अंतर देखे में न आवे ई तरह से आज हर स्तर पर भासाई टोन के अंतर मेटावे के
जरूरत हे  भासा तबे परिस्कृत हो के अप्पन असली स्वरूप प्राप्त करत जब लेखन
शैली में एकरूपता दिखत  पत्र-पत्रिका जहाँ से भी निकले ओकर भासा शैली इया
टोन एक्के रहे के चाहीं  बाहरी लोग के बात छोड़ऽ स्थानीय लोग भी जब मगही
भासा के अलग-अलग पत्रिका जइसे - अलका मागधी बिहान सारथी टोला-टाटी
मगधभूमि आदि देखतन आउ पयतन कि ई पत्रिका के शैली अइसन आउ ओकर ओइसन हे तब
बिना चक्कर में पड़ले न रहतन भासा के स्तर पर सरकार से मान्यता लेवे के
पहिले ई विषय पर गम्भीर मनन के आवश्यकता हे  तबे हम्मर ई मगही आंदोलन सफल
होएत  अगर ई स्तर पर मगही भासा एक हो के मजबूत दिखाई देवे लगत तब हमनी के
आगे बढ़े अप्पन अधिकार के पावे से फिर कोई न वंचित कर सकऽ हे  --- अलका
मागधी बरिस-१५ अंक-५ मई २००९ पृ॰ ५-७ से साभारदैनिक हिन्दुस्तान (पटना) ३0 अगस्त २00९बाढ़ (निसं)  मगही के महाकवि
योगेश्वर प्रसाद सिंह 'योगेश' को उनके पैतृक गाँव नीरपुर में प्रदेश भर से
जुड़े साहित्यकारों और कलाकारों ने श्रद्धांजलि अर्पित की और उनके कार्यों
को आगे बढ़ाने के लिए 'महाकवि योगेश फाउंडेशन' बनाने पर सहमति जताई  यह
संस्था प्रति वर्ष कवि योगेश की पुण्यतिथि पर हिन्दी और मगही के दो कवियों
को 'योगेश स्मृति सम्मान' देगी कवि योगेश के ज्येष्ठ पुत्र अनिल सिंह ने
बताया कि उनकी स्मृति में क्षेत्र के लोगों के लिए एक बृहद् पुस्तकालय की
स्थापना की जाएगी  इसके लिए प्रक्रिया शुरू कर दी गई है कवि योगेश को
श्रद्धांजलि देने के लिए बुधवार शाम से गुरुवार देर रात तक कार्यक्रम चलते
रहे  कवि गीतकार रामाश्रय झा पुष्पदल पत्रिका के संपादक मिथिलेश सिंह
अणुव्रत आंदोलन से जुड़े प्रोफेसर साधु शरण सिंह राजकुमार प्रेमी अरविंद
अकेला डॉ॰ प्रदीप राय भी कवि योगेश को श्रद्धांजलि देने आए  इस मौके पर
प्रसिद्ध भोजपुरी गायक मनोज तिवारी 'मृदुल' ने एलान किया कि वह कवि योगेश
की कविताओं को स्वर देंगे  श्रद्धांजलि सभा में डेढ़ घंटे की उपस्थिति के
दौरान मनोज तिवारी ने कई भजन सुनाए और बेकाबू प्रशंसकों की भीड़ से फिर आने
का वादा किया #### कवि
डा योगेश्वर प्रसाद सिंह का निधन१३ #### २00९ १२:४३ #### मगही कवि डा
योगेश्वर प्रसाद सिंह 'योगेश' का निधन बुधवार की दोपहर तीन बजे पैतृक गांव
नीरपुर में हो गया वे अस्सी साल के थे उनका अंतिम संस्कार गुरुवार को
पैतृक गांव में किया जायेगा उन्होंने मगही का प्रथम काव्य 'गौतम' समेत दो
दर्जन से अधिक पुस्तकों की रचना की डा योगेश को बिहार सरकार से लोकगाथा
सम्मान समेत कई पुरस्कारों से सम्मानित किया जा चुका #### मौत और पटना की मीडिया #### १८ #### २00९ १६:0१ #### #### - दुख-दर्दपटना की मीडिया साहित्य का कितना मर्म समझती है
इसका पता इसी से लगता है कि १२ अगस्त को मगही के महाकवि डा योगेश्वर
प्रसाद सिंह योगेश का पटना के गांव नीरपुर में निधन हो गया वहां के सबसे
बड़े अखबार हिंदुस्तान ने दो लाइन की भी खबर नहीं छापी जागरण सहारा
प्रभात खबर ने जरूर संक्षेप में इसे जगह दी क्या मीडिया के लोगों की
संवेदना मर चुकी है भागी हुई लड़की बरामद जैसी खबरें स्थानीय पृष्ठों
पर लीड लगी रहती हैं और वरिष्ठ साहित्यकार का निधन जगह पाने लायक खबर नहीं
हैमगही मगध क्षेत्र की भाषा है और इसका प्राचीन इतिहास भी है खुद कवि
योगेश ऐसी शख्सियत नहीं थे कि वे लोगों को जानने के लिए अखबारों के मोहताज
रहें कभी उन्होंने छपने के लिए लाबिंग नहीं की उन्होंने मगही के प्रथम
महाकाव्य 'गौतम' की १९६६ में रचना की थी उन्होंने करीब दो दर्जन से अधिक
पुस्तकों की रचना की डा योगेश को बिहार सरकार से लोकगाथा सम्मान समेत कई
पुरस्कारों से सम्मानित किया जा चुका है मगही के शिखर पुरुष माने जाने
वाले कवि योगेश की लोकप्रियता का अंदाजा इस बात से लगता है कि उनके छोटे से
गांव में निधन की खबर फैलते ही आसपास के दो-तीन हजार लोग जुट गए
श्रद्धांजलि अर्पित करने वालों का तांता १८ घंटे तक लगा रहा इसमें
बुद्धिजीवी कम आसपास के इलाके के ग्रामीण ज्यादा थे और हर वर्ग हर जाति
के थे लोगों के अनुरोध के कारण शव यात्रा १0 किलोमीटर तक आसपास के गांवों
में घुमानी पड़ी और एक हजार से अधिक लोगों की भीड़ अनवरत साथ चलती रही
लेकिन यह सब अखबारों और उसके पत्रकारों को नहीं दिखा यह भीड़ सिर्फ
साहित्यकार या कवि होने के कारण नहीं थी यह उनकी जनप्रियता के कारण थी
योगेश जी तो गुजर गए पर सवाल यह रहता है कि मीडिया की कसौटी क्या है
कुत्ते-बिल्ली के चोरी होने और मंत्री के छींक आने की खबर लीड क्यों बनती
है और साहित्यकार की मौत खबर क्यों नहीं बनती तो क्या मीडिया जनता से कट
रही है और अपने ही बनाए मानकों से मुकरते हुए मुग्ध हो रही है -पटना से एक
पाठक का #### 0 #### #### #### #### #### #### /* #### #### #### #### #### #### #### #### #### #### #### #### #### #### अपराध आउ दंड भाग
– ४अध्याय – २लगभग आठ बजले हल दुन्नु तेजी से बकलेयेव के घर तरफ जा रहले
हल ताकि लुझिन से पहिले पहुँच जाय अच्छऽ ई केऽ हलइ  रज़ुमिख़िन पुछलकइ
जइसीं बहरसी रोड पर पहुँचते गेलइ ई स्विद्रिगाइलोव हलइ ओहे जमींदार
जेकर घर में हमर बहिन अपमानित होले हल जब हुआँ गवर्नेस (बुतरुअन के देखभाल
करे वली) के रूप में काम करऽ हलइ  ओकर प्यार के अनुधावन #### के
बाद ओकर घरवली मार्फ़ा पित्रोव्ना द्वारा हमर बहिन के बाहर कर देवे पर
ओकन्हीं के घर छोड़ देलकइ  ई मार्फ़ा पित्रोव्ना बाद में दुन्या से माफी
माँग लेलकइ आउ अभी अचानक मर गेलइ  एकरे बारे हमन्हीं सुबह बातचीत कर
रहलिए हल  नयँ मालूम काहे ई अदमी से हमरा डर लगऽ हके  ऊ अपन घरवली के
दफनइला के तुरते बाद अइलइ  ऊ बहुत विचित्र अदमी हइ आउ कुछ तो करे लगी मन
बनइले हइ  ऊ मानूँ कुछ तो जानऽ हइ  दुन्या के ओकरा से बचावे के चाही
 एहे बात हम तोरा बतावे लगी चाहऽ हलियो सुन रहलहो ह न बचावे के 
लेकिन ऊ अवदोत्या रोमानोव्ना के विरुद्ध की कर सकऽ हइ  तोरा धन्यवाद
रोद्या जे हमरा ई तरह से बता रहलऽ ह  बचइबइ बचइबइ   ऊ काहाँ रहऽ
हइ मालूम नयँ पुछलहो काहे नयँ  ओह अफसोस  खैर पता लगा लेबइ
तूँ ओकरा देखलहो हल  कुछ पल मौन रहला के बाद रस्कोलनिकोव पुछलकइ
हाँ देखलिए हल बहुत अच्छा से देखलिए हल तूँ ओकरा पक्का देखलहो हल 
साफ-साफ देखलहो हल  रस्कोलनिकोव पूछते रहलइ हाँ हमरा साफ-साफ आद हइ
हजार लोगन के बीच में पछान लेबइ हमरा लोग के चेहरा अच्छा से आद रहऽ हइ
फेर से ओकन्हीं चुप हो गेते गेलइ हूँ  एहे तो बात हइ 
रस्कोलनिकोव बड़बड़इलइ  आ तोरा तो मालूम हको  हम सोच रहलिए हल  हमरा
हमेशे लगऽ हइ  कि ई कपोल-कल्पना हो सकऽ हइ अरे तूँ की बक रहलऽ ह 
हमरा तो तोर कुच्छो बात बिलकुल अच्छा से नयँ समझ में आवऽ हको तोहन्हीं
सब्भे बोलऽ हकहो मुँह टेढ़ा करके मुसकइते रस्कोलनिकोव बात जारी रखलकइ कि
हम पागल हिअइ हमरो अभी लगल कि शायद हम वास्तव में पागल हकूँ आउ खाली हम
भूत देख रहलूँ हल तोहर कहे के की मतलब हको आउ वस्तुतः के जानऽ हइ 
शायद हम सचमुच में पागल हकिअइ आउ सब कुछ जे हाल के दिन में घटले ह ऊ सब
शायद खाली अइसीं कल्पना में घटले ह ए रोद्या  तोरा फेर से परेशान
कर देते गेलो ह  लेकिन ऊ बोललो कउची  कउन काम से अइलो हल रस्कोलनिकोव
कोय जवाब नयँ देलकइ  रज़ुमिख़िन एक मिनट सोचते रहलइ अच्छऽ त हमर रिपोर्ट
सुन्नऽ ऊ शुरू कइलकइ  हम तोहरा हीं अइलियो तूँ सुत्तल हलऽ  तब
हमन्हीं खाना खइलिअइ आउ बाद में हम पोरफ़िरी के पास गेलिअइ  ज़म्योतोव
अभियो तक ओकरे पास हलइ  हम शुरू करे लगी चाह रहलिए हल लेकिन कुछ काम नयँ
बनलइ  हम वास्तविक तरह से बात शुरू नयँ कर पइलिअइ ओकन्हीं के जइसे समझहीं
में नयँ आवऽ हइ आउ समझिए नयँ सकऽ हइ लेकिन बिलकुल घबरा हइ नयँ  हम
पोरफ़िरी के खिड़की भिर ले गेलिअइ आउ ओकरा से बात करे लगलिअइ लेकिन कोय कारण
से फेनो बात नयँ बनलइ  ऊ बगल तरफ देख रहल ह आउ हमहूँ दोसरा बगल देख रहलूँ
हँ  आखिरकार हम अपन मुक्का ओकर चेहरा भिर लइलइ आउ कहलिअइ कि रिश्तेदार के
नाते हम तोर सिर फोड़ देबउ  ऊ खाली हमरा दने देखते रहलइ  हम थूक देलिअइ आउ
चल गेलिअइ बस एतने  बहुत बेवकूफी  ज़म्योतोव से तो हम एक शब्द नयँ
बोललिअइ  खाली देखऽ हो - हम सोचलिअइ कि जइसे करे के चाही हल ओइसे नयँ
कइलिअइ आउ ज़ीना से उतरते बखत हमर दिमाग में एगो विचार अइलइ अइसीं हमरा
सुझलइ - काहे लगी हम आउ तूँ दुन्नु मिल माथा खराब कर रहलूँ हँ  अगर तोरा
कोय खतरा होतो हल चाहे हुआँ आउ कुच्छो तब कोय बात हलइ  लेकिन तोरा की
करना हको  तोरा एकरा से कोय मतलब नयँ ओहे से ओकन्हीं पर थूक द हमन्हीं
ओकन्हीं पर बाद में हँसबइ तोर जगहिया पर हम होतिए हल त ओकन्हीं के आउ
चक्कर में डाले लगतिए हल  काहेकि ओकन्हीं के शरम तो बाद में लगतइ  थूक द
बाद में पिटाई-उटाई कइल जा सकऽ हइ लेकिन अभी तो हमन्हीं के हँस्से के चाही
ठीक हइ ओहे होवे  रस्कोलनिकोव जवाब देलकइ  लेकिन बिहान की कहम्हीं
 ऊ खुद के बारे सोचलकइ विचित्र बात हइ अभी तक एक्को तुरी ओकर दिमाग में
ई बात नयँ अइलइ - की सोचतइ रज़ुमिख़िन जब पता चल जइतइ  ई बात सोचके
रस्कोलनिकोव एकटक ओकरा देखे लगलइ  पोरफ़िरी के हियाँ भेंट करे के रज़ुमिख़िन
के अभी के रिपोर्ट में ओकरा बहुत कम रुचि हलइ - ऊ बखत से एतना सारा खो
चुकले हल आउ प्राप्त हो चुकले हल  गलियारा #### में ओकन्हीं के
लुझिन से भेंट हो गेलइ - ऊ पक्का आठ बजे पहुँचले हल आउ कमरा ढूँढ़ रहले हल
अतएव तीनों साथे-साथ घुसते गेलइ लेकिन बिन एक दोसरा तरफ नजर डालते चाहे
एक दोसरा के अभिवादन करते  नौजवान लोग आगे-आगे गेलइ लेकिन प्योत्र
पित्रोविच शिष्टाचार के खियाल से जाय में जरी सुन देर करके आउ अपन कोट
उतारके  पुलख़ेरिया अलिक्सांद्रोव्ना तुरते भेंट करे खातिर बाहर ड्योढ़ी पर
अइला  दुन्या अपन भाय के 'नमस्कार' कइलकइ  प्योत्र पित्रोविच अंदर घुसलइ
आउ काफी शिष्टता से हलाँकि दोगना रोब के साथ आउ झुकके दुन्नु महिला के
अभिवादन कइलकइ  लेकिन ई तरह देख रहले हल मानूँ कुछ टुट्टल हलइ आउ अभियो
तक सँभल नयँ पइले हल  पुलख़ेरिया अलिक्सांद्रोव्ना खुद्दे मानूँ परेशान
होल नियन तुरतम्मे सब्भे के ऊ गोल टेबुल के सामने बइठावे में जल्दी कइलका
जेकरा पर समोवार खौल रहले हल  दुन्या आउ लुझिन एक दोसरा के आमने-सामने
टेबुल के दुन्नु छोर पर बइठते गेला  रज़ुमिख़िन आउ रस्कोलनिकोव पुलख़ेरिया
अलिक्सांद्रोव्ना के सामने अइते गेलइ - रज़ुमिख़िन लुझिन के जादे नगीच आउ
रस्कोलनिकोव अपन बहिन के बगल में एक क्षण तक मौन छा गेलइ  प्योत्र
पित्रोविच बिन कोय जल्दी कइले एगो कैंब्रिक #### रूमाल निकसलकइ जेकरा
से इत्र के गन्ह आ रहले हल आउ ओकरा में नाक रखके छिनकलकइ #### #### #### अइसन अंदाज में जे हलाँकि एगो सज्जन हइ तइयो जे अपना के कुछ अपमानित
अनुभव कइलके ह आउ एकर जवाब के माँग खातिर पक्का इरादा कर लेलके ह  जब ऊ
ड्योढ़िए में हलइ तभिए ओकर दिमाग में विचार अइलइ - कोट नयँ उतारल जाय आउ
बाहर चल जाल जाय जेकरा से तुरते आउ रोबदार ढंग से दुन्नु महिला के दंड मिल
जाय आउ एक्के तुरी में पूरा महसूस करा देल जाय  लेकिन ऊ हिम्मत नयँ कर
पइलकइ  एकर अलावे ई अदमी अनिश्चितता पसीन नयँ करऽ हलइ आउ हियाँ तो
स्पष्टीकरण के जरूरत हलइ - अगर ओकर औडर के एतना खुला तरह से उपेक्षा कइल
गेलइ एकर मतलब हइ कि एकर पीछू कुछ तो हइ आउ ओहे से एकरा पहिलहीं मालूम
कर लेल जाय दंड देवे लगी तो हमेशे समय मिलतइ आउ ओकर हाथ में होतइआशा
हइ अपने सब के यात्रा ठीक से कटलइ  औपचारिक रूप से ऊ पुलख़ेरिया
अलिक्सांद्रोव्ना के संबोधित कइलकइ भगमान के किरपा से सब ठीक रहलइ
प्योत्र पित्रोविच जी ई तो खुशी के बात हइ  आउ अवदोत्या रोमानोव्ना भी
नयँ थकलथिन हम तो जवान आउ मजबूत हिअइ थक्कऽ हिअइ नयँ लेकिन मइया लगी
बहुत कष्टदायक हलइ दुन्या जवाब देलकइ जी की कइल जाय हमन्हीं के
राष्ट्रीय रेलवे बहुत लमगर हइ  हमन्हीं के तथाकथित रूस माता विशाल देश
हइ  हमर पूरा इच्छा रहतहूँ कइसूँ हम कल अपने से भेंट नयँ कर पइलिअइ 
लेकिन आशा हइ कि सब कुछ बिन कोय विशेष कष्ट के हो गेले होत ओह नयँ
प्योत्र पित्रोविच हमन्हीं तो बहुत हतोत्साह हो गेलिए हल कुछ विशेष तान
(टोन) में पुलख़ेरिया अलिक्सांद्रोव्ना घोषित करे में जल्दी कइलका आउ लगऽ
हइ अगर खुद भगमान कल द्मित्री प्रोकोफ़िच के नयँ भेजता हल त हमन्हीं तो
समाप्त हो जइतिए हल  ई हथिन द्मित्री प्रोकोफ़िच रज़ुमिख़िन ओकरा लुझिन से
परिचय करइते ऊ कहलका वस्तुतः हमरा खुशी मिलले हल (अर्थात् मोलकात करे
के अवसर मिलले हल)  कल रज़ुमिख़िन दने कनखी से बैरपूर्ण दृष्टि डालते
लुझिन बड़बड़इलइ बाद में नाक-भौं सिकुड़लकइ आउ चुप हो गेलइ  आउ सामान्य रूप
से प्योत्र पित्रोविच लोग के अइसन वर्ग में से हलइ जे उपरे से देखे में
समाज में अत्यंत शिष्ट बनल रहऽ हइ आउ विशेष रूप से शिष्टाचार बरते पर जोर
दे हइ लेकिन जे कुच्छो ओकर मन के मोताबिक नयँ होवे पर तुरतम्मे अपन सब
संसाधन खो दे हइ आउ आटा के बोरा नियन जादे देखाय दे हइ न कि रसिक लोग के
बेधड़क आउ जिंदादिल समाज नियन सब कोय फेर से चुप हो गेलइ - रस्कोलनिकोव तो
चुप रहे के दृढ़संकल्प कइले हल अवदोत्या रोमानोव्ना अभी अपन चुप्पी तोड़े ल
नयँ चाहऽ हलइ रज़ुमिख़िन के कहे लगी कुछ नयँ हलइ ओहे से पुलख़ेरिया
अलिक्सांद्रोव्ना फेर से चिंता करे लगला मार्फ़ा पित्रोव्ना मर गेलइ अपने
सब सुनलथिन हँ  ऊ शुरू कइलका अपन मुख्य संसाधन के सहारा लेते जी
सुनलिए ह  ई बात के पहिला अफवाह फैलतहीं हमरा सूचना मिल गेलइ आउ अभी अपने
के सूचित भी करे अइलिए ह कि अर्कादी इवानोविच स्विद्रिगाइलोव अपन घरवली
के दफनइला के तुरते बाद पितिरबुर्ग लगी जल्दीबाजी में प्रस्थान कर गेलइ 
अइसन तो कम से कम पक्का सूचना के मोताबिक हइ जे हमरा मिलले ह
पितिरबुर्ग लगी  हियाँ  चिंतित होके दुनेच्का पुछलकइ आउ मइया के साथ
परस्पर नजर डललकइ जी बिलकुल एहे बात हइ आउ जाहिर हइ बिन उद्देश्य के
नयँ - प्रस्थान के शीघ्रता आउ सामान्य रूप से पहिलौका परिस्थिति सब के
बात ध्यान में रखकेहे भगमान  त की वास्तव में ऊ दुनेच्का के हियों परी
शांति से नयँ रहे देतइ  पुलख़ेरिया अलिक्सांद्रोव्ना चिल्ला उठला हमरा
लगऽ हइ कि न तो अपने के आउ न अवदोत्या रोमानोव्ना के कोय विशेष चिंता करे
के बात हइ जब तक कि अपने खुद्दे ओकरा साथ कउनो प्रकार के संबंध बनावे लगी
नयँ चाहऽ होथिन  जाहाँ तक हम्मर संबंध हइ हम ओकरा पर नजर रखले हिअइ आउ
अभी हम ई पता लगा रहलिए ह कि ऊ काहाँ ठहरल हइ  आह प्योत्र
पित्रोविच अपने के विश्वास नयँ होतइ कि अपने हमरा अभी केतना हद तक भयभीत
कर देलथिन  पुलख़ेरिया अलिक्सांद्रोव्ना बात जारी रखलका  हम खाली ओकरा
दू तुरी देखलिए ह आउ ऊ हमरा देखे में भयंकर भयंकर प्रतीत होल  हमरा अकीन
हइ कि स्वर्गीय मार्फ़ा पित्रोव्ना के मौत के कारण ओहे हलइ एकरा बारे
कोय निष्कर्ष संभव नयँ हइ  हमरा पास सही-सही रिपोर्ट हइ  हम बहस नयँ करऽ
हिअइ शायद एक प्रकार से अपमान के नैतिक प्रभाव के माध्यम से अइसन घटना
के गति बढ़ावे में ओकर हाथ रहले होत लेकिन जाहाँ तक ई व्यक्ति के व्यवहार
आउ सामान्य रूप से नैतिक विशेषता के बात हइ त हम अपने से सहमत हिअइ 
हमरा मालूम नयँ कि अभी ऊ धनी हइ कि ओकरा पास पक्का ओतने पइसा हइ जेतना
मार्फ़ा पित्रोव्ना ओकरा लगी छोड़लके ह ई बात के जनकारी हमरा बहुत जल्दी मिल
जइतइ लेकिन वस्तुतः हियाँ पितिरबुर्ग में अगर कुच्छो ओकरा पास पइसा के
स्रोत होतइ त ऊ अपन पुरनका चाल-चलन अपनाऽ लेतइ  सब्भे अइसन तरह के लोग
में ई सबसे दुराचारी आउ पाप में पतित व्यक्ति हकइ  ई अनुमान लगावे के हमरा
पास बड़गो आधार हइ कि मार्फ़ा पित्रोव्ना जेकरा एतना जादे ओकरा प्यार करे
के आउ आठ साल पहिले करजा से छोड़ावे के बदनसीबी हलइ ओकरा आउ दोसर संबंध
में सेवा कइलकइ - खाली एकरे प्रयास आउ बलिदान से एगो आपराधिक मामला शुरुए
में दबा देल गेलइ अइसन मामला जेकरा में निर्ममता के पुट आउ एक प्रकार
से अनोखा हत्या से संबंध हलइ जेकरा चलते बहुत संभव हलइ कि ओकरा साइबेरिया
के रस्ता देखा देवल जइते हल  त अइसन तरह के ई अदमी हइ अगर जाने लगी चाहऽ
हथिन हे भगमान  पुलख़ेरिया अलिक्सांद्रोव्ना चिल्लइला  रस्कोलनिकोव
ध्यान से सुन रहले हल अपने की ई सच कह रहलथिन हँ कि अपने के पास सही-सही
जनकारी हकइ  कठोरतापूर्वक आउ रोबदार लहजा में दुन्या पुछलकइ हम खाली
ओहे बता रहलिए ह जे हम खुद स्वर्गीय मार्फ़ा पित्रोव्ना से गुप्त रूप में
सुनलिए हल  ई बात पर ध्यान देवे के चाही कि कानूनी तौर पे ई मामला बहुत
गूढ़ हइ  हियाँ परी रहऽ हलइ आउ अभियो लगऽ हइ कोय रेस्स्लिश नाम के औरत
रहऽ हइ जे विदेशी हइ आउ एकरा अलावे सूद पर छोटा-मोटा रकम देवे के धंधा करऽ
हइ आउ दोसरो-दोसरो धंधा देखऽ हइ  ई रेस्स्लिश के साथ मिस्टर
स्विद्रिगाइलोव के लम्मा अरसा से कुछ बहुत नगीची आउ रहस्यमय संबंध हलइ 
ओकरा (रेस्स्लिश के) पास एगो दूर के रिश्तेदार शायद ओकर भतीजी गूँगी-बहरी
लड़की रहऽ हलइ जे करीब पनरह साल के हलइ चौदहो साल के हो सकऽ हइ जेकरा ई
रेस्स्लिश बेहद नफरत करऽ हलइ आउ रोटी के एक-एक कोर लगी फटकारते रहऽ हलइ
बेरहमी से मारवो करऽ हलइ  एक दिन ऊ लड़की अटारी में फाँसी लगइले पावल गेलइ
 फैसला कइल गेलइ कि ई आत्महत्या के मामला हइ  आम कार्रवाई के बाद मामला
हुएँ पर खतम हो गेलइ लेकिन बाद में रिपोर्ट अइलइ कि बच्ची 
स्विद्रिगाइलोव से क्रूरतापूर्वक अपमानित होले हल  ई बात सच हइ कि ई सब
कुछ गूढ़ हलइ रिपोर्ट एगो दोसर जर्मन औरत से मिलले हल एगो बदनाम औरत से
जेकरा पर विश्वास नयँ कइल जा सकऽ हलइ आखिरकार सारांश रूप में रिपोर्ट
नयँ हलइ जे मार्फ़ा पित्रोव्ना के प्रयास आउ पइसा के कमाल हलइ सब कुछ
अफवाह तक सीमित रह गेलइ  लेकिन तइयो ई अफवाह महत्त्वपूर्ण हलइ  अपने
अवदोत्या रोमानोव्ना जब हुआँ काम करऽ हलथिन त नौकर फ़िलिप के बारे जरूर
सुनलथिन होत जे अत्याचार के चलते मर गेले हल करीब छो साल पहिले जब दासता
के प्रथा चलिए रहले हल एकर विपरीत हम सुनलिए हल कि ई फ़िलिप खुद्दे
फाँसी लगा लेलके हल जी बिलकुल सही लेकिन मिस्टर स्विद्रिगाइलोव के
लगातार अत्याचार आउ दंड के तरीका ओकरा मजबूर कर देलकइ बल्कि ई कहना जादे
उचित होतइ कि हिंसात्मक मौत के तरफ ओकरा प्रवृत्त कइलकइ ई तो हमरा पता
नयँ रुखाई से दुन्या जवाब देलकइ हम तो खाली एक प्रकार के बहुत विचित्र
खिस्सा सुनलिअइ कि ई फ़िलिप एक तरह के रोगभ्रमी #### हलइ एक
तरह के घरेलू दार्शनिक लोग के कहना हलइ कि ऊ पढ़-पढ़के पगलाऽ गेले ह कि ऊ
खुद के फाँसी लगा लेलकइ मिस्टर स्विद्रिगाइलोव के ओकरा बारे मजाक करते रहे
के वजह से नयँ कि पिटाय से  हमरा रहते ऊ (नौकर) लोग से अच्छा बर्ताव करऽ
हलइ आउ लोग ओकरा मानवो करते जा हलइ हलाँकि वास्तव में ओकन्हियों ओकरा
फ़िलिप के मौत के दोषी करार देलके हल हम देखऽ हिअइ कि अपने अवदोत्या
रोमानोव्ना कइसूँ अचानक ओकर पक्ष में सफाई देवे खातिर प्रवृत्त हो गेलथिन
हँ अपन मुँह के ऐंठके द्वि-अर्थी मुसकान भरते लुझिन टिप्पणी कइलकइ 
वास्तव में ऊ अदमी जरी धूर्त आउ महिला से संबंधित मामला में मोहक हइ
जेकर दयनीय उदाहरण मार्फ़ा पित्रोव्ना हइ जे एतना विचित्र ढंग से मर गेलइ 
ओकर नयका आउ निस्संदेह आगामी प्रयास के ध्यान में रखते हम तो खाली अपने के
आउ अपने के माताजी के अपन सलाह से सेवा करे लगी चाहऽ हलिअइ  जाहाँ तक
हम्मर संबंध हइ त हमरा पूरा अकीन हइ कि ई अदमी निस्संदेह फेर से करजा से
संबंधित विभाग में गुम हो जइतइ  बुतरुअन के भलाय के ध्यान में रखते
मार्फ़ा पित्रोव्ना के बिलकुल कभियो नयँ इरादा हलइ ओकरा कुच्छो बाँट-खूट के
देवे के आउ अगर ओकरा कुछ देवो कइलके होत तो पक्का कुछ बिलकुल जरूरी भर
छोटगर रकम अल्पकालिक जे अइसन लत वला अदमी लगी एक्को साल खातिर काफी नयँ
होतइ प्योत्र पित्रोविच अपने से निवेदन हइ दुन्या कहलकइ मिस्टर
स्विद्रिगाइलोव के बारे बातचीत बन कर देल जाय  एकरा से हमरा तकलीफ होवऽ
हके ऊ अभी हमरा से मिल्ले लगी अइले हल पहिले तुरी चुप्पी तोड़ते
रस्कोलनिकोव अचानक बोल पड़लइ सगरो से विस्मय भरल उद्गार सुनाय देलकइ सब
कोय ओकरा तरफ देखे लगलइ  प्योत्र पित्रोविच भी उत्तेजित हो उठलइ डेढ़
घंटा पहिले जब हम सुत्तल हलिअइ ऊ प्रवेश कइलकइ हमरा उठइलकइ आउ अपन परिचय
देलकइ रस्कोलनिकोव बात जारी रखलकइ  ऊ काफी खुला विचार के आउ खुश हलइ
आउ बिलकुल आशा करऽ हइ कि हमन्हीं दुन्नु मैत्रीपूर्ण संबंध गाँठ सकऽ हिअइ
 एकरा अलावे ऊ बहुत निवेदन कइलके ह आउ दुन्या तोरा साथ भेंट करे लगी
चाहऽ हउ आउ ई भेंट के दौरान हमरा मध्यस्थ बने लगी निवेदन कइलकइ  ओकरा पास
तोरा लगी एगो प्रस्ताव हकइ ई की हइ ऊ हमरा बता देलके ह  एकरा अलावे ऊ
सकारात्मक ढंग से हमरा सूचित कइलकइ कि मार्फ़ा पित्रोव्ना मरे के एक
सप्ताह पहिले अपन वसीयत में तोरा लगी तीन हजार रूबल छोड़ गेलो ह आउ ई रकम
तोरा बहुत जल्दीए मिल जइतउ भगमान के शुक्र हइ  पुलख़ेरिया
अलिक्सांद्रोव्ना चिल्ला उठला आउ क्रॉस कइलका  उनकर आत्मा के शांति खातिर
प्रार्थना कर दुन्या प्रार्थना कर ई वास्तव में सच हइ लुझिन के मुँह
से निकस पड़लइ अच्छऽ अच्छऽ आगू की  दुनेच्का शीघ्रता कइलकइ बाद में ऊ
कहलकइ कि ऊ खुद धनी नयँ हइ आउ पूरा जयदाद बाल-बुतरून के मिल जइतइ जे सब
अभी चाची के पास रहऽ हइ  बाद में कि कहीं हमरा भिर से नगीचे कहीं पर ठहरल
हइ लेकिन काहाँ  - हमरा मालूम नयँ हम पुछवे नयँ कइलिअइ लेकिन
वस्तुतः कीऽ कीऽ ऊ दुनेच्का के प्रस्ताव रक्खे वला हइ  भयभीत होल
पुलख़ेरिया अलिक्सांद्रोव्ना पुछलका  की ऊ तोरा बतइलकउ हाँ बतइलकइ
कीऽ बाद में बतइबउ रस्कोलनिकोव चुप हो गेलइ आउ अपन चाय तरफ ध्यान
देलकइ प्योत्र पित्रोविच अपन घड़ी निकसलकइ आउ देखलकइ हमरा काम के वास्ते
जाय के हइ आउ ई तरह हम अपने के बाधा नयँ डालबइ कुछ चिढ़ल नियन चेहरा कइले
ऊ बोललइ आउ कुरसी पर से उट्ठे लगलइ ठहरथिन प्योत्र पित्रोविच दुन्या
कहलकइ वस्तुतः अपने के तो हमन्हीं के साथ शाम गुजारे के इरादा हलइ एकर
साथ-साथ अपने खुद्दे लिखलथिन हल कि हमर माताजी के साथ कुछ बात करे लगी
चाहऽ हथिनजी बिलकुल सही बात अवदोत्या रोमानोव्ना रोबदार ढंग से
प्योत्र पित्रोविच बोललइ फेर से कुरसी पर बइठके लेकिन अभियो लगातार हैट
के अपन हाथ में रखले हम वास्तव में बात करे लगी चाहऽ हलिअइ अपने के साथ
आउ अपने के परम आदरणीय माताजी के साथ आउ कुछ बहुत महत्त्वपूर्ण बिंदु पर
भी  लेकिन अपने के भाय साहेब हमर उपस्थिति में जइसे मिस्टर
स्विद्रिगाइलोव के कुछ प्रस्ताव के बारे बात नयँ करे लगी चाहऽ हथिन ओइसीं
हमहूँ बहुत-बहुत महत्त्वपूर्ण बात  दोसर लोग के उपस्थिति में  नयँ
करे लगी चाहऽ हिअइ  एकरा अलावे हमर मुख्य आउ अत्यन्त आवश्यक निवेदन के
पूरा नयँ कइल गेलइ लुझिन अपन चेहरा पर कटु भाव बनइलकइ आउ रोबदार ढंग से
चुप्पी साध लेलकइ अपने के ई निवेदन कि हमर भाई साहेब के हमन्हीं के साथ
भेंट के दौरान नयँ रहे के चाही खाली हमर जिद पर पूरा नयँ कइल गेलइ
दुन्या कहलकइ  अपने लिखलथिन हल कि हमर भाई साहेब से अपने अपमानित होलथिन
हल हम सोचऽ हिअइ कि एकर तुरते सफाई दे देवे के चाही आउ अपने के सुलह कर
लेवे के चाही  आउ अगर रोद्या वास्तव में अपने के अपमानित कइलथिन हँ त
उनका अपने से माफी माँगे के चाही आउ ऊ माफी माँगथिन प्योत्र पित्रोविच के
तुरतम्मे उत्साह बढ़ गेलइ कुछ अपमान अइसन होवऽ हइ अवदोत्या रोमानोव्ना
जेकरा पूरा सद्भाव रहलो पर भुलावल नयँ जा सकऽ हइ जी  सब कुछ के हद होवऽ
हइ जेकरा पार करना खतरनाक होवऽ हइ काहेकि एक तुरी पार कर गेला पर वापिस
लौटना असंभव हइ वास्तव में हम अपने के ऊ बारे नयँ बोल रहलिए हल
प्योत्र पित्रोविच जरी अधीर होके दुन्या बीच में टोकलकइ ई बात अच्छा से
समझ लेथिन कि हमन्हीं के पूरा भविष्य अब ई बात पर निर्भर हइ कि यथासंभव
शीघ्रातिशीघ्र ई सब कुछ साफ हो जा हइ आउ सुलझ जा हइ कि नयँ  हम सीधे
पहिलौके शब्द से बोलऽ हिअइ कि हम कोय आउ दोसरा तरह से नयँ देख सकऽ हिअइ
आउ अगर अपने कुच्छो हमरा महत्त्व दे हथिन त चाहे केतनो कठिन होवे ई सब
कहानी आझे खतम हो जाय के चाही  हम दोबारा कहऽ हिअइ कि अगर भाई साहेब दोषी
हथिन त ऊ माफी माँगथिन ताज्जुब हइ कि अपने सवाल के ई तरह पेश कर
रहलथिन हँ अवदोत्या रोमानोव्ना लुझिन के चिड़चिड़ाहट बढ़तहीं जाब करऽ हलइ 
महत्त्व देते कहे के मतलब अपने के आदर देते हम साथे-साथ अपने के घर के
आउ कउनो सदस्य के बहुत जादे नहिंयों मान सकऽ हिअइ  अपने के हाथ के सुख के
दावा करके साथे-साथ असहमत होवे लायक दायित्व हम अपने ऊपर नयँ ले सकऽ हिअइ
ओह ई सब चिड़चिड़ापन छोड़थिन प्योत्र पित्रोविच दुन्या भावुक होके
बात काटते बोललइ आउ ओइसने बुद्धिमान आउ उदार व्यक्ति होवे के प्रयास
करथिन जइसन कि हम हमेशे समझऽ हलिअइ आउ समझे लगी चाहऽ हिअइ  हम अपने के
एगो बड़गो वचन देलिए हल हम अपने के मंगेतर हकिअइ ई मामला में हमरा पर
भरोसा करथिन आउ विश्वास करथिन कि हमरा पक्षपात रहित न्याय करे के क्षमता
हइ  ई बात कि हम अपने ऊपर एगो जज के भूमिका ले रहलिए ह हमर भाई साहेब
लगी ओतने आश्चर्य के बात हइ जेतना अपने लगी  अपने के चिट्ठी मिलला के
बाद जब हम उनका आझ हमन्हीं के मोलकात के दौरान जरूर पधारे खातिर
आमंत्रित कइलिअइ त हम उनका अपन इरादा के बारे कुछ नयँ बतइलिअइ  ई बात के
समझथिन कि अगर अपने सुलह नयँ करऽ हथिन त हमरा अपने दुन्नु के बीच एगो के
चुन्ने पड़तइ - चाहे अपने चाहे ऊ  एहे प्रश्न रहलइ उनकर तरफ से आउ अपनहूँ
के तरफ से  हम चयन में गलती न करे लगी चाहऽ हूँ न करे के चाही अपने
खातिर हमरा भाय साहेब से नाता तोड़े के चाही आउ भाय साहेब के खातिर हमरा
अपने से नाता तोड़े के चाही  अब हम पक्का तरह से पता लगावे लगी चाहऽ ही आउ
लगा सकऽ ही - कीऽ ऊ हमर भाय हका  आउ अपने के बारे - कीऽ हम अपने लगी प्रिय
हकिअइ अपने हमरा इज्जत करऽ हथिन - कीऽ हमरा लगी अपने पति हथिन अवदोत्या
रोमानोव्ना मुँहमा ऐंठके लुझिन बोललइ अपने के शब्द हमरा लगी बहुत
महत्त्वपूर्ण हकइ आउ हम कहबइ कि हमरा अपने के संबंध में हैसियत हासिल होवे
के जे इज्जत हइ ओकरा ध्यान में रखके अपमानजनक भी हइ  एक्के स्तर पर
हम्मर आउ  घमंडी नौजवान के अपमानजनक आउ विचित्र तुलना के बारे बिना
एक्को शब्द कहले अपने अपन शब्द से हमरा देल वचन के तोड़े के संभावना के
बात मानऽ हथिन  अपने बोलऽ हथिन - 'चाहे अपने चाहे ऊ ' मतलब ओहे से
हमरा देखावऽ हथिन कि अपने के नजर में हमर हैसियत केतना कम हइ  हमन्हीं
दुन्नु के बीच जे रिश्ता आउ  दायित्व हइ ओकरा देखते हम अइसन नयँ होवे
दे सकऽ हिअइ कीऽ  दुन्या भड़क उठलइ हम अपने के हित के ऊ सब कुछ के
आसपास रक्खऽ हिअइ जे हमर जिनगी में अभी तक कीमती हलइ जे अभी तक पूरा हमर
जिनगी बनइलके ह आउ अचानक अपने ई बात के बुरा मान रहलथिन हँ कि हम अपने के
कम हैसियत देलिए ह रस्कोलनिकोव चुपचाप आउ कटु ढंग से मुसकइलइ रज़ुमिख़िन
पूरा कसमसा उठलइ लेकिन प्योत्र पित्रोविच एतराज के नयँ स्वीकार कइलकइ एकर
विपरीत हरेक शब्द के साथ दुराग्रह आउ चिड़चिड़ाहट बढ़ते गेलइ जइसे ओकरा एकरा
में मजा आब करऽ हलइ भावी जीवन साथी पति खातिर प्रेम भाय के प्रेम के
अपेक्षा अधिक होवे के चाही उपदेशात्मक ढंग से ऊ सुनइलकइ आउ कइसनो हालत
में हम एक्के स्तर पर तो नयँ रह सकऽ हिअइ  हलाँकि पहिलहीं ई बात पर जोर
देलिए हल कि अपने के भाई साहेब के उपस्थिति में विस्तार से ऊ सब कुछ
जेकरा लगी हम अइलिए ह न बतावे लगी चाहऽ हिअइ आउ न बता सकऽ हिअइ तइयो हमरा
अभी अपने के परम आदरणीय माताजी के अपन एगो बहुत मुख्य आउ हमरा लगी
अपमानजनक बिंदु हेतु आवश्यक सफाई लगी संबोधित करे के इरादा हइ  अपने के
पुत्र ऊ पुलख़ेरिया अलिक्सांद्रोव्ना के संबोधित कइलकइ कल्हे मिस्टर
रस्सुकिन ('अथवा  शायद अइसीं कुछ हइ  माफ करथिन हम अपने के उपनाम भूल
गेलिअइ' ऊ शिष्टतापूर्वक रज़ुमिख़िन तरफ झुकलइ) के उपस्थिति में हमर विचार
के गलत ढंग से पेश करके अपमानित कइलका जे हम तखने मतलब कॉफी पीते समय
एगो निजी वार्तालाप के दौरान अपने के सामने व्यक्त कइलिए हल कि जिनगी में
सुख अनुभव कइल के अपेक्षा दुख झेलल एगो गरीब लड़की के साथ शादी दाम्पत्य
सुख के संबंध में अधिक लाभदायक होवऽ हइ काहेकि ई नैतिकता के खियाल से जादे
उपयोगी होवऽ हइ  अपने के पुत्र जान-बूझके हमरा पर बुरा नीयत के दोषी
ठहराके आउ हमर दृष्टि के अनुसार अपने के खुद के पत्राचार के आधार लेके
हमर शब्द के अर्थ के बढ़ा-चढ़ाके हास्यजनक बना देलका  हम खुद के भाग्यशाली
समझबइ अगर पुलख़ेरिया अलिक्सांद्रोव्ना विपरीत अर्थ में हमरा विश्वास
देलाना अपने लगी संभव होतइ आउ ई तरह हमरा बहुत कुछ तसल्ली हो जइतइ  त हमरा
बताथिन ठीक-ठीक कउन शब्द में हमर बात के अपने खुद के पत्र में रोदियोन
रोमानोविच के प्रस्तुत कइलथिन हल हमरा आद नयँ पुलख़ेरिया
अलिक्सांद्रोव्ना चकरा गेला लेकिन हम जइसे समझलिअइ ओइसीं बतइलिअइ  हमरा
मालूम नयँ कि रोद्या अपने के कइसे बतइलकइ  शायद ऊ कुछ बढ़ा-चढ़ाके जरूर
कहलकइ बिन अपने के कोय संकेत के ऊ बढ़ा-चढ़ाके प्रस्तुत नयँ कर सकऽ हला
प्योत्र पित्रोविच पुलख़ेरिया अलिक्सांद्रोव्ना मर्यादा से घोषित
कइलका हमन्हीं हियाँ हकिअइ एहे ई बात के सबूत हइ कि हम आउ दुन्या अपने
के शब्द के बहुत खराब नयँ मनलिए हल सही बात हइ माय  सहमति में दुन्या
कहलकइ मतलब हम एकरो में दोषी हिअइ  लुझिन के बुरा लगलइ खैर प्योत्र
पित्रोविच अपने लगातार रोदियोन पर दोषारोपण करते रहऽ हथिन लेकिन अपने
खुद्दे ओकरा बारे आझ के पत्र में झूठ लिखलथिन हल  हिम्मत बढ़ गेला पर
पुलख़ेरिया अलिक्सांद्रोव्ना आगे बोलला जी हमरा आद नयँ हकइ कि कुच्छो
झूठ हलइ अपने लिखलथिन हल तीक्ष्ण रूप से रस्कोलनिकोव बोललइ बिन लुझिन
तरफ मुड़ले कि कल्हे हम रकम दुर्घटना में मर गेल विधवा के नयँ देलिए हल
जबकि ई वास्तिवक बात हलइ बल्कि ओकर बेटी के (जेकरा कल्हे के पहिले कभियो
नयँ देखलिए हल)  अपने ई बात लिखलथिन ताकि हमरा अपन परिवार के लोग के साथ
लड़ा सकथिन आउ एकरा लगी जोड़ देलथिन घृणित अभिव्यक्ति में एगो लड़की के
व्यवहार के बारे जेकरा अपने जानवो नयँ करऽ हथिन  सब कुछ ई अफवाह आउ नीचता
हइ माफ करथिन श्रीमान गोस्सा से काँपते लुझिन बोललइ अपन पत्र में
हम विस्तार से अपने के गुण आउ व्यवहार के बारे लिखलिअइ खाली अपने के
माताजी आउ प्रिय बहिन के निवेदन के पूरा करे खातिर कि उनकन्हीं के हम
बतइअइ कि अपने हमरा कइसन लगलथिन आउ अपने हमरा ऊपर कउन छाप ####  आ जाहाँ तक हमर पत्र में हमरा से उल्लेख कइल बात के मामला हइ त
एक्को लाइन झूठ खोजथिन मतलब कि अपने पइसा नयँ बरबाद कइलथिन आउ कि ऊ
परिवार में हलाँकि ऊ केतनो अभागल काहे नयँ होवे बेकार लोग नयँ हइ आउ
हम्मर राय में अपने अपन सब्भे गुण के साथ ई अभागल लड़की के कानी अंगुरियो
के बराबर नयँ हथिन जेकरा पर अपने पत्थल फेंकब करऽ हथिन मतलब अपने अपन
माय आउ बहिन के संगत में परिचित करावे के फैसलो कर सकऽ हथिन ई तो हम
करियो चुकलिए ह अगर अपने के जाने के इच्छा हइ  हम ओकरा आझ अपन माताजी आउ
दुन्या के बगल में बइठइलिअइ रोद्या  पुलख़ेरिया अलिक्सांद्रोव्ना
चिल्लइला दुनेच्का के चेहरा लाल हो गेलइ रज़ुमिख़िन के भौं टेढ़ा हो गेलइ 
लुझिन व्यंग्यपूर्वक आउ घमंड से मुसकइलइखुद देख सकऽ हथिन अवदोत्या
रोमानोव्ना ऊ कहलकइ हियाँ कोय सहमति संभव हइ  अब हमरा आशा हइ कि बात
हिएँ समाप्त आउ स्पष्ट हो गेलइ एक्के तुरी हमेशे लगी  हम तो अब चलबइ
ताकि परिवार के बहुत खुशी के मिलन में आउ निजी बातचीत में हम बाधा नयँ
डालिअइ (ऊ उठलइ आउ हैट उठा लेलकइ)  लेकिन जइते-जइते हम ई टिप्पणी करे के
साहस करऽ हिअइ कि इन्दे (आइन्दा) हमरा अइसन मिलन आउ तथाकथित समझौता से
दूर रक्खल जाय  अपने के तो विशेष रूप से निवेदन करबइ परम आदरणीय
पुलख़ेरिया अलिक्सांद्रोव्ना एहे विषय पर खास करके कि हमर पत्र अपने के
संबोधित कइल हलइ आउ कोय दोसरा के नयँ पुलख़ेरिया अलिक्सांद्रोव्ना के ई
बात कुछ बुरा लगलइ लगऽ हइ कि अपने हमन्हीं के अपन शासन में समझऽ हथिन
प्योत्र पित्रोविच  दुन्या अपने के कारण बता चुकले ह कि काहे अपने के
इच्छा के पूर्ति नयँ कइल गेलइ - ओकर इरादा नेक हलइ  आउ एकरा अलावे अपने
हमरा अइसे लिक्खऽ हथिन मानूँ औडर दे रहलथिन हँ  अपने के हरेक इच्छा कीऽ
हमन्हीं के औडर समझे के चाही  आउ एकर बजाय हम अपने के कहबइ कि अपने के अब
हमन्हीं के प्रति विशेष रूप से अधिक नरम आउ सहनशील होवे के चाही काहेकि
हमन्हीं सब कुछ छोड़ देलिअइ आउ अपने पर विश्वास करके हियाँ परी अइते गेलिअइ
आउ ओहे से अइसूँ लगभग अपने के शासन में हिअइ ई बिलकुल सही नयँ हइ
पुलख़ेरिया अलिक्सांद्रोव्ना आउ विशेष करके वर्तमान क्षण में जब मार्फ़ा
पित्रोव्ना के वसीयत कइल तीन हजार रूबल के बारे घोषणा हो चुकले ह जे बहुत
समीचीन प्रतीत होवऽ हइ अपने के नयका तान (टोन) के आधार पर जेकरा में हमरा
साथ अभी संबोधित कइलथिन ऊ व्यंग्यपूर्वक बोललइ ई टिप्पणी के आधार पर
वास्तव में ई अनुमान लगावल जा सकऽ हइ कि अपने हमन्हीं के बेसहारापन के आस
लगइले हलथिन नराज होके दुन्या टिप्पणी कइलकइ लेकिन अब तो कम से कम
अइसन आस नयँ लगा सकऽ हिअइ आउ विशेष करके अर्कादी इवानोविच स्विद्रिगाइलोव
के गुप्त प्रस्ताव के बारे बातचीत में हम बाधा डाले लगी नयँ चाहऽ हिअइ
जेकरा से ऊ अपने के प्रिय भाई साहेब के अधिकृत कइलके ह आउ जे जइसन हम
देखऽ हिअइ अपने लगी मुख्य आउ शायद बहुत सुखद अर्थ रक्खऽ हइ हे भगमान
 पुलख़ेरिया अलिक्सांद्रोव्ना चिल्ला उठला रज़ुमिख़िन कुरसी पर शांति से
बइठल नयँ रह सकलइ आउ तोरा अभी शर्मिंदगी अनुभव होवऽ हउ बहिन 
रस्कोलनिकोव पुछलकइ हाँ शर्मिंदगी अनुभव होवऽ हके रोद्या दुन्या
कहलकइ  प्योत्र पित्रोविच अपने हियाँ से चल जइथिन  गोस्सा से पीयर
होल ऊ ओकरा तरफ मुड़लइ प्योत्र पित्रोविच के लगऽ हइ अइसन नौबत के बिलकुल
आशा नयँ हलइ  ओकरा अपने आप पर अपन शक्ति पर आउ अपन शिकार सब के बेसहारापन
पर बहुत भरोसा हलइ  ओकरा अभियो विश्वास नयँ हो रहले हल  ओकर चेहरा पीयर
पड़ गेलइ आउ होंठ काँपे लगलइ अवदोत्या रोमानोव्ना अगर हम ई दरवाजा से
बाहर जइबइ अइसन बिदाय के शब्द के साथ त समझ लेथिन कि हम फेर कभी वापिस
नयँ अइबइ  अच्छा से सोच लेथिन  हमर वचन अटल हइ अइसन गुस्ताखी  तेजी
से अपन जगह पर से उठते दुन्या चिल्लइलइ आउ हम चाहवो नयँ करऽ हिअइ कि
अपने वापिस आथिन  कीऽ  त ई बा-त हइ जी  लुझिन चिल्लइलइ ओकरा अन्तिम
क्षण तक अइसन परिणाम पर बिलकुल विश्वास नयँ हो रहले हल आउ ओहे से ऊ अब
सूत्र के बिलकुल्ले खो चुकले हल  त अइसन बात हइ जी  लेकिन जानऽ हथिन
अवदोत्या रोमानोव्ना कि हम विरोध भी कर सकऽ हिअइ जी ओकरा साथ अइसन बात
करे के अपने के की अधिकार हइ  गरम होके बिच्चे में पुलख़ेरिया
अलिक्सांद्रोव्ना बोल उठला कउन बात पर अपने विरोध कर सकऽ हथिन  आउ अपने
के ई कइसन अधिकार हइ  अच्छऽ त अपने सोचऽ हथिन कि अपने नियन अदमी के हम
अपन दुन्या के हाथ देबइ  चल जाथिन हमन्हीं के बिलकुल छोड़ देथिन  हमन्हीं
खुद्दे दोषी हिअइ कि गलत काम करे लगी जा रहलिए हल आउ सब्भे से जादे हम
लेकिन पुलख़ेरिया अलिकसांद्रोव्ना क्रोधावेश में लुझिन बोललइ अपने
हमरा अपन वचन से बन्हलथिन हल जेकरा से अभी मुकर रहलथिन हँ  आउ आखिर 
आखिर एकरा चलते हमरा ई कहल जाय कि खरचा उठावे पड़ गेल हल ई आखिरी
दावा प्योत्र पित्रोविच के असलियत एतना अच्छा से व्यक्त करऽ हलइ कि
रस्कोलनिकोव जे क्रोध से पीयर हो गेले हल आउ एकरा नियंत्रित करे के प्रयास
में अचानक ओकर नियंत्रण से बाहर हो गेलइ आउ ऊ ठठाके हँस पड़लइ  पुलख़ेरिया
अलिकसांद्रोव्ना अपन आपा खो देलका –खरचा  कइसन खरचा  कहीं अपने हमर
संदूक के बारे तो नयँ बोल रहलथिन हँ  लेकिन एकरा तो कंडक्टर अपने के फोकट
में पहुँचा देलके हल  हे भगमान आउ हमन्हीं अपने के बन्हलिअइ  जरी होश
में आथिन प्योत्र पित्रोविच ई अपने हथिन जे हमन्हीं के हाथ-गोड़ बान्ह
देलथिन न कि हमन्हीं अपने के बस माय किरपा करके बस कर  अवदोत्या
रोमानोव्ना विनती कइलकइ  प्योत्र पित्रोविच किरपा करथिन हियाँ परी से
चल जाथिन जी हम तो जा हिअइ लेकिन खाली एगो आखिरी बात  ऊ बोललइ जे
अब अपन आपा लगभग खो चुकले हल अपने के माताजी लगऽ हइ बिलकुल भूल गेला
कि हम अपने के अपनावे के फैसला शहरी अफवाह के बाद कइलिए हल अइसे कहल
जाय जबकि अपने के नाम के चरचा पूरे पड़ोस में फैल चुकले हल  अपने के
खातिर लोग के राय के परवाह नयँ करके आउ अपने के नेकनामी के फेर से कायम
करके वस्तुतः हम एकर बदला के बहुत बहुत आशा कर सकऽ हलिअइ आउ अपने के तरफ
से कृतज्ञता के भी माँग कर सकऽ हलिअइ  आउ खाली अभिए हमर आँख खुललइ  हम
खुद देखऽ हिअइ कि शायद लोग के अवाज के उपेक्षा करके हम बहुत बहुत
जल्दीबाजी कइलिअइ अरे ई कहीं दू सिर वला (अर्थात् सिरफिरा) हइ कीऽ 
रज़ुमिख़िन चिल्लइलइ कुरसी पर से उछलते आउ ओकरा सीधा करे के तैयारी करते
अपने नीच आउ दुष्ट व्यक्ति हथिन  दुन्या कहलकइ कोय शब्द नयँ  कोय
संकेत नयँ  रज़ुमिख़िन के पकड़ले रस्कोलनिकोव चिल्लइलइ फेर लुझिन के
बिलकुल पास जाके - किरपा करके बाहर चल जाथिन  ऊ शांत आउ स्पष्ट स्वर में
कहलकइ आउ एक्को शब्द आउ नयँ नयँ तो प्योत्र पित्रोविच पीयर पड़ल आउ
गोस्सा से ऐंठल चेहरा से कुछ सेकंड तक ओकरा घूरते रहलइ फेर मुड़लइ बाहर
चल गेलइ आउ जाहिर हइ विरले कोय केकरो प्रति अपन दिल में ओतना नफरत लेके
गेले होत जेतना ई अदमी रस्कोलनिकोव के प्रति  ओकरा आउ खाली ओकरे ऊ सब
कुछ लगी दोषी मनलकइ  कमाल के बात ई हलइ कि ज़ीना से उतरते समय ऊ अभियो
कल्पना कर रहले हल कि बात शायद अभियो बिलकुल समाप्त नयँ होल ह आउ जाहाँ
तक दुन्नु महिला के मामला हइ त 'बहुत आउ बहुत' कुछ सुधारे लायक हइ सूची
पिछला #### #### २00९
१0:५२ #### हिन्दी और मगही के लेखक डा राकेश कुमार सिन्हा 'रवि' की एक
और पुस्तक 'धरोहर मगध के' मगही में प्रकाशित हो गयी है इस पुस्तक में मगध
के कई धरोहरों के बारे में डा रवि ने जानकारी दी है जिसमें गया के अलावे
औरंगाबाद नवादा जहानाबाद के धरोहरों की जानकारी है इसके पूर्व डा रवि
की सात पुस्तकें हिन्दी और मगही में प्रकाशित हो चुकी #### #### #### #### #### २00९
१२:२६ #### मगही एकता मंच की बैठक रविवार को हुई जिसमें मगही
भाषियों को सशक्त बनाने पर चर्चा की गई बैठक की अध्यक्षता करते हुए मंच के
अध्यक्ष हाजी वसीमुल्लाह ने कहा कि मगध में लेने का नहीं देने का रिवाज
है मंच के सदस्य मगही भाषियों को सशक्त बनाने के लिए पूरी ताकत झोंक देगी
महासचिव उपेंद्र सिंह ने कहा कि जिस परिवार जाति धर्म में एकता होगी वही
ताकतवर होगा मुख्य वक्ता चंद्रभान सिंह ने कहा कि संगठन मजबूत हो गया है
इसलिए अब कार्यक्रमों में तेजी आएगी उपाध्यक्ष रामउदय ठाकुर ने २३ अगस्त
को मंच के पदाधिकारियों का अभिनंदन करने की बात कही बैठक में राजेश रजक
डा भोलेंद्र पांडेय श्याम बिहारी ठाकुर योगी पांडेय सुरेंद्र पांडेय
सतीश सिंह हरेंद्र प्रसाद गौरीशंकर फयाज आलम हकीम शहाबुद्दीन सिद्दीकी
अलाउद्दीन सिद्दीकी अशोक चौधरी आदि ने मंच की मजबूती के लिए ईमानदारी से
जुड़ने की अपील की धन्यवाद ज्ञापन बलराम रजक व संचालन सत्येंद्र सिंह ने
किया जबकि इस मौके पर अशफाक आलम अजय सिंह विनोद रजक दीपक सिंह संजय
राय अरविंद ठाकुर सच्चिदानंद शर्मा रंगनाथ शर्मा मृत्युंजय रंजीत
कुमार अंजाना अनवर आलम राजेंद्र गुप्ता प्रमोद तिवारी रामायण सिंह अभय
चौबे बिंदेश्वर सिन्हा उदय यादव सुनील सुजीत अशोक सिंह आदि उपस्थित
थे१२ अगस्त को मगही के महाकवि डा योगेश्वर प्रसाद सिंह योगेश का पटना के
जिले के गांव नीरपुर मेंंनिधन हो गया #### #### #### #### #### ####  #### #### #### २00९
१२:२८ #### (गया)  मगध विश्वविद्यालय स्नातकोत्तर वनस्पति विज्ञान
विभाग के सभागार में शनिवार को मगध अकादमी गया द्वारा डा राम प्रसाद सिंह
साहित्य पुरस्कार सीरीज समारोह का आयोजन किया गया समारोह को संबोधित करते
हुए सूबे के कल्याण मंत्री जीतन राम मांझी ने कहा कि मगही भाषा को ८ वीं
अनुसूची में शामिल करने का प्रयास चल रहा है मगही भाषा के प्रति सूबे के
मुख्यमंत्री नीतीश कुमार का भी झुकाव है मंत्री श्री मांझी ने मगही के
उत्थान प्रचार-प्रसार के क्षेत्र में डा सिंह के योगदान की सराहना की
उन्होंने कहा कि आज हिन्दी भाषी हीन भावना से ग्रसित है इसलिए मगही भाषा
उपेक्षित है समारोह के मुख्य अतिथि पूर्व केन्द्रीय मंत्री उपेन्द्र नाथ
वर्मा ने कहा कि आजादी के बाद गांव-गांव में अंग्रेजी स्कूल खुला और लोगों
पर अंग्रेजियत हावी हो गया लोगों को हिन्दी के प्रति श्रद्धा नहीं रहने के
कारण आज निमंत्रण पत्र तक अंग्रेजी में छापा जा रहा है समारोह के अध्यक्ष
मविवि के कुलपति प्रो वीएन पांडेय ने कार्यक्रम को जीवन्तता का प्रतीक
बताया उन्होंने कहा कि कोई भी संस्कृति या समाज लोकभाषा पर टिकी है और
उसका विकास भी उसी पर संभव है लेकिन भाषा की दृष्टि से भारत आज भी गुलाम
है जबकि विश्व में भारत कई भाषाओं का संगमस्थली माना जाता है समारोह को
डा वंशीधर लाल मगही अकादमी के अध्यक्ष ओंकार आर्य डा इन्द्रदेव प्रसाद
कुमुद वर्मा आदि ने संबोधित किया समारोह का उद्घाटन सूबे के कल्याण मंत्री
श्री मांझी पूर्व केन्द्रीय मंत्री श्री वर्मा व कुलपति प्रोपांडेय ने
सामूहिक रूप से दीप प्रज्वलित कर किया इस अवसर पर हिन्दी में विशिष्ट लेखन
के लिए शैवाल जी भोजपुरी में राजेन्द्र परदेशी व मगही में राम पुकार सिंह
को पुरस्कृत किया गया धन्यवाद ज्ञापन डा रामप्रसाद सिंह व मंच संचालन डा
उपेन्द्र नाथ वर्मा ने #### #### ११:४२ #### मगही एकता मंच की बैठक रविवार को होटल फ्रेंडशिप
इन में हुई जिसकी अध्यक्षता शफी अहमद ने की इसमें मुख्य वक्ता चंद्रभान
सिंह ने कहा कि हमें आपस में मगही भाषा का प्रयोग करने के साथ ही बच्चों को
भी भाषा की जानकारी देनी चाहिए हमें आपस में खुलकर एक-दूसरे का सहयोग भी
करना चाहिए इस मौके पर नाई समाज के अध्यक्ष रामउदय ठाकुर रजक समाज के
अशोक रजक जमशेदपुर बस ओनर्स संघ के राम उदय प्रसाद सिंह रामनारायण शर्मा
शैलेंद्र सिंह प्रवीण कुमार शीलाचंद्र प्रसाद दानिश अहमद शमीम जावेद
मो रकीब आदि ने मगही समाज को एक सूत्र में पिरोने के लिए बैठक में अधिक से
अधिक लोगों को जोड़ने की बात कही शिक्षक भास्कर ने कहा कि झारखंड के केवल
तीन जिले में ही भोजपुरी-मगही को बहाली में मान्यता दी गई है हमारे समाज
के युवकों के लिए नियुक्ति का रास्ता बंद हो गया है तौकीर मुंतखब ने कहा
कि गर्व का विषय है कि सभी भाई एकजुट हैं आरके सिंह ने कहा कि यहां ४0 साल
पहले मगही मित्र मंडल का गठन हुआ था परंतु यह साकार रूप नहीं ले सका
पत्रकार रंजीत सिंह ने समाज का वेबसाइट तैयार करने का सुझाव दिया आज की
बैठक में उपेंद्र सिंह प्रवीण कुमार ललन रजक अजीत कुमार श्याम बिहारी
ठाकुर गोपाल प्रसाद मदन लाल मंजीत कुमार अरविंद लाल दीपक सिंह किशोर
प्रभात विपिन शर्मा रामाश्रय ठाकुर अमर विक्रांत शर्मा शैलेंद्र सिंह
विजय तिवारी राजेंद्र प्रसाद राजदेव प्रसाद अरुण कुमार आदि उपस्थित थे
धन्यवाद ज्ञापन उपेंद्र सिंह ने कियासब को अपनी भाषा-बोली व्यवहार में लेना चाहिएदोषी कउन कथाकार - प्रमोद बिहारी मिश्र उर्फ परमोद बजरपरुआ(जन्मः  -
निधनः २२ सितम्बर २00८ १0:00)नौरतरा में पाठ करे ओला पंडीजी के फलाहार
करावइत ओकील साहेब पुछलन - 'ऐं पंडीजी अपने से पूजा-पाठ कराके हम दछिना नऽ
दीहीं त ओकर दोष-पाप केकरा लगत 'पंडीजी तड़ाक से बोललन - 'जी  अपने के
'ओकील साहेब जिज्ञासा कयलन - 'हम पूरा दछिना दीहीं आउ अपने बढ़िया से
पूजे-पाठ न करीं त ओकर दोष-पाप ''जी  अपने के ' - तुरते पंडी जी उवाचलन
'अच्छा पंडीजी  अपने खिसियाएम नऽ त एगो आउ बात पूछीं ''पूछीं जजमान 
खिसियाएम काहे  हमनी के बोलिए आउ झोलिए पर तो नाज हे 'ओकील साहेब बड़ी
गंभीर होके अप्पन सवाल दागलन -'पंडीजी  अपने से दुर्गा सप्तशती के समुल्लह
परायन के करार हल आउ अपने एही वास्ते संकल्पो लेली हल त रोज बीसे मिनट में
शंख बजाके पाठ कइसे खतम कर देवऽ ही अपने  बताईं तो एकर दोष-पाप केकरा
होएत 'पंडीजी कलेवा करइत परम शांत स्वर में बोललन -'जी  अपने के होएत आउ
केकरा 'ओकील साहेब भीतरे-भीतर धिकइत हलन एकाएक खदबदएलन - 'ऐं जी  सब्भे
में दोष-पाप हमरे 'पंडीजी धड़ाक से बोललन - 'तब आउ केकर  अपनहीं बताईं 
ई सब रहस्य के बात हे सुनीं - अपने केकरो मोकदमा लड़इत हीं मोवक्किल अपने
के सब फीस-फास पहिलहीं सिरिस्ता में सबके सामने फरिया देलक हे  मान लीं कि
कोई कारन से अपने से नागा-खाता हो गेल आउ अपने ओकर मोकदमा हार गेलीं तो जज
साहेब अपने के बीसबरसा में बान्धिहन कि मोवक्किल बन्धायत ' एतना कहइत
आचमन करके पंडीजी अगिला दिन आवे के भरोसा देइत दोसरा हीं ला विदा हो गेलन
एने ओकील साहेब के अपन सर्टिफिकेट पर संदेह होए लगल  सोचे लगलन कि असल
में ओकील हम ही कि पंडीजी [अलका मागधी जुलाई २00९ बरिस-१५ अंक-७
पृ॰१९ से साभार]अआवि॰ = अमृत आउ विष (मगही ललित निबन्ध संग्रह) निबन्धकारः पं॰ हरिदास
ज्वाल (२५ मार्च १९१८ - १२ जनवरी २00३) प्रथम संस्करणः १ जुलाई १९९२
प्रकाशकः संदीप प्रकाशन साहित्य सदन रौशनघाट टेकारी रोड पटना - ८00
00६ प्रमुख वितरकः मागधी किरण कुंज राजेन्द्र नगर पथ-संख्या-३ पटना -
८00 0१६ मूल्य - २५ रुपये (विद्यार्थी संस्करण) ४0 रुपये (राज संस्करण)
कुल ४ + १११ पृष्ठ  (लेखक के जीवनी लगि देखल जाय - मगही के थाती : हरिदास
ज्वाल अलका मागधी अप्रैल २00६ पृ॰ ५-६)देल सन्दर्भ में पहिला संख्या
पृष्ठ आउ दोसर संख्या पंक्ति दर्शावऽ हइ ई ललितनिबन्ध संग्रह में १५
निबन्ध हकइ जेकर विषय-सूची हइ -पुरोवाक् - प्रो॰ रामबुझावन सिंह - ३आत्मिकी
- श्री हरिदास 'ज्वाल' - ५निबन्ध के स्वरूप आउ निबन्ध-लेखन - ९क्र॰ निबन्ध
पृष्ठ१ हम खड़ाउ ही १७२ दण्डवत् २२३ तराजू ३0४ गैया आउ मैया ३७५ हार आउ जीत
४१६ दोस्ती ४७७ घर आउ वर ५७८ ससुरार ६२९ हम्मर साल-संवत् आउ संसकीरति ६६१0
भारतीयकरण के समस्या ७२११ मगही के मनोरंजन ७९१२ महान् मगध ८५१३ लघु भारतः
मॉरीशस ९३१४ अन्तर्राष्ट्रीय आर्य महासम्मेलनः लन्दन १00१५ अमृत आउ विष
१0७ठेठ मगही शब्द: अँगुरी (अआवि॰ ८२:१८)अइसन (अआवि॰ २:२२)अख्तियार (अआवि॰
१0७:१४)अगराना (जीत उछलइत आउ अगराइत चले हे) (अआवि॰ ४२:२६)अगहन (अआवि॰
८0:३१)अगुवानी (अआवि॰ १0५:१६)अचकन-चपकन (अआवि॰ ६९:९)अजगुत (अआवि॰ ११:८
४९:२0)अटकन-वटकन (एक प्रकार के खेल) (अआवि॰ ८0:२२ ८२:२३)अढ़तिया (अआवि॰
३0:१ २२)अदना (अआवि॰ ६0:२२)अधसेरी (अआवि॰ ३३:१0)अधार (अआवि॰ ३३:१६)अपन
अप्पन (अआवि॰ १५:९ २0 २२ २३)अपने-आप (अआवि॰ १५:२९)अलमस्त (अआवि॰ ४५:२९
१0७:८)असाढ़ (अआवि॰ ८१:३)आउ (अआवि॰ १:१0)आरे  बारे (अआवि॰ ५९:१५
८३:६)आव-भगत (अआवि॰ ६३:९)आसिन (अआवि॰ ६८:२0)इमरित (अआवि॰ १0९:२0 २३)ईंटा
(अआवि॰ ५८:१२)ई (अआवि॰ १:१ ७ ९ १५ )ईहाँ (अआवि॰ १९:१२ २६:९)उतारू
(अआवि॰ ७७:२२)उनकर (अआवि॰ १५:२३)उनका (= उनको) (अआवि॰ १७:४)उनका में (=
उनमें) (अआवि॰ २0:२३)ऊ (अआवि॰ ३:४ २६:२२)ऊजर (अआवि॰ ८१:१२)ऊजर उज्जर
(अआवि॰ ४२:२१ ४६:१३)ऊहाँ (अआवि॰ १७:१३)ऊहीं (अआवि॰ ३0:१0)एकर (अआवि॰
१0:२५)एकरा (अआवि॰ १0:२८)एक्कम (अआवि॰ ६७:५)एक्के (अआवि॰ १0९:३२)एगो (अआवि॰
११:८)एतना (अआवि॰ ५0:२५)एही (अआवि॰ १३:२)ऐसन (अआवि॰ ११:६)ओइसन (अआवि॰
२१:३)ओइसहीं (अआवि॰ १:४)ओइसे (जइसे  ओइसे) (अआवि॰ ७१:२१)ओकर (अआवि॰
९:३१)ओकरा (अआवि॰ ९:३0)ओतना (अआवि॰ ५७:७ ७३:१४)ओन्ने (अआवि॰ ३५:४)ओर-छोर
(अआवि॰ ७९:११)ओही (अआवि॰ १:२३ १४:१९)औगुन (अआवि॰ १0९:९ ११)कइसन (अआवि॰
२0:२२)कउनो (अआवि॰ १६:१२ ३६:१५)कच्छा (लंगोटी-कच्छा) (अआवि॰ ६९:९)कड़रवा
(अआवि॰ ८0:२0)कभियो (अआवि॰ ८८:२९)कभी-कदाल (अआवि॰ ९१:११)कमासुत (अआवि॰
५७:७)करिया (अआवि॰ ४२:२१)कल-बल (~ से मेल में लाना) (अआवि॰ ३१:७)कहनाम
(अआवि॰ ३९:१0)काटेवाला (अआवि॰ १११:२८)कातिक (अआवि॰ ८0:२९)काबिल (अआवि॰
१११:१९)कारज (अआवि॰ ८0:७)काहे कि (अआवि॰ ५0:३0 ६४:६ ९0:१८
१0२:२५)कुंजड़िन (अआवि॰ ३२:१६)कुइयाँ (अआवि॰ ५८:१७)कुदक्का (अआवि॰
४१:१२)केकरा (अआवि॰ ३७:६)केकरो (अआवि॰ ५७:२0)केतना (अआवि॰ ३६:११ ५0:५
१0)केतारी (अआवि॰ ३९:१)कै (~ ठो) (अआवि॰ ५0:१२)कैठो (= कै ठो) (अआवि॰
२५:१७)कोय (अआवि॰ १0८:३१ ३२)कोयरिन (अआवि॰ ३२:१६)कोर-कसर (अआवि॰
४:१८)कोरसिस (अआवि॰ ४१:३)खटिक (अआवि॰ ३२:१६)खपड़ा (अआवि॰ ५८:१३)खरजीतिया
(अआवि॰ ६९:५ ८0:२९)खर-पुआर खेर-पुआर (अआवि॰ ३३:७)खरिहान (खेत-खरिहान)
(अआवि॰ ८0:५)खल्ली (~ छुआना) (अआवि॰ ७0:३२)खातिर-भाव (अआवि॰ ४९:२७)खानापुरी
(अआवि॰ ५२:८)खेयाल (अआवि॰ १६:४)खेलौनिया (अआवि॰ ८३:१४ १७)खैनी-तमाकू
(अआवि॰ ५0:३३)खोंथा (अआवि॰ ६0:१८)खोरिस-पोरिस (अआवि॰ ४८:३३)खोसामद-बरामद
(अआवि॰ ३0:२0)गंडा (पच्चास ~ बात देना) (अआवि॰ १९:२0)गजमोट (अआवि॰
८४:९)गमछी (अआवि॰ ६९:९)गाहे-बगाहे (अआवि॰ ५७:१९)गुने (अआवि॰ ४:१५
६0:२१)गुरुपिन्डा (अआवि॰ ३:९ ८३:३१)गुल्ली-डंटा (अआवि॰ ८३:३२)गोड़ (अआवि॰
८१:३१)गोला (= आढ़त) (अआवि॰ ३0:१)घरनी (अआवि॰ ३२:१४ ५१:१0 ५८:२५ २६
१0८:११ १५)घराऊ (अआवि॰ ९८:६)घरे (अआवि॰ १0५:२४)घुटुक (अआवि॰
८३:८)घोड़कइयाँ (अआवि॰ ८३:२४ २९-३0)चइत (अआवि॰ ८१:१)चउथ (अआवि॰
८0:२८)चकचन्दा (अआवि॰ ८४:४)चट्टी (अआवि॰ १८:३)चस्का (अआवि॰ ३:२२)चाउर (अरबा
चाउर) (अआवि॰ ८२:११)चिड़इयाँ चिरइयाँ (अआवि॰ ५९:१३)चिड़ई-चिरगुन (अआवि॰
६0:१७)चिड़िया-चिरगुन (अआवि॰ १८:२८)चित्ते (अआवि॰ ८२:९)चूल्हानी चुल्हानी
(अआवि॰ ४७:१)चोली (साड़ी-चोली) (अआवि॰ ६९:११)चौथ (अआवि॰ ८३:३१)चौदस (अआवि॰
८0:२८)छट्ठी-छिल्ला (अआवि॰ ८0:७)छठ (अआवि॰ ६९:५)छरदेवारी (अआवि॰
५९:३२)छरियाना (अआवि॰ ८२:२८)छवाना (अआवि॰ ८२:१८)छेव (~ मारना) (अआवि॰
८२:१)छोटका (अआवि॰ ९८:१२)जइसन (अआवि॰ ९:१४ १८)जइसे  वइसे (अआवि॰
२0:१५-१६)जखनी (अआवि॰ ३८:११)जतन (अआवि॰ ३१:७)जम (जन मे दीया) (अआवि॰
८0:२९)जरना (जर के छार होना) (अआवि॰ ४९:३१)जरिको (अआवि॰ १0५:२९)जाइज (अआवि॰
६६:१७)जीट-जाट (अआवि॰ ६३:२)जीतिया (अआवि॰ ८0:२३)जुक्ति (अआवि॰ ३0:२१
५७:१७)जे (अआवि॰ १२:१९ २२ ९0:९ ९३:२७)जेकर (अआवि॰ १0:३३)जेकरा (अआवि॰
११:१)जेठ (अआवि॰ ८१:२)जेठरैयत (अआवि॰ ३१:५)जेठान (अआवि॰ ८0:३0)जेतना (अआवि॰
३८:३0)जेन्ने  ओन्ने (अआवि॰ ३५:४)जेन्ने जन्ने (अआवि॰ ३५:४)जोहना (=
खोजना) (अआवि॰ ५७:३)जौन (अआवि॰ ३0:९ १३ ३६:१४ ४३:३३ ४४:३१ ४६:१
७७:३१ ३२ ८२:२0 ८६:३0)जौर (अआवि॰ ४:१५ ४७:९ ८२:१७)झउआना (अआवि॰
८३:३)झमकना (अआवि॰ ८0:२0)झर-झर (अआवि॰ ५९:६)झुकता (अआवि॰ ३२:११)झूमर (अआवि॰
८0:२0)झौंहराना झौराना (झौंहरायल) (अआवि॰ ५९:९)टँगरी (अआवि॰ ८१:११)टकौरी
(अआवि॰ ३४:२)टहलनी (अआवि॰ ३0:२)टिकरी (अआवि॰ ८२:३१)टिकोरा (अआवि॰
९८:१७)टुकुर-टुकुर (अआवि॰ ६३:२८)टुनमुनिया (अआवि॰ ९३:४)टैट (हुलिया ~ होना)
(अआवि॰ ३२:१५)टोला-पड़ोस (अआवि॰ ६३:१२)ठट्ठा (हँसी-ठट्ठा) (अआवि॰
८0:८)ठनकना (माथा ~) (अआवि॰ १0८:५)ठमकना (अआवि॰ १0८:२)ठेठ (अआवि॰ ४१:१)डंटा
(अआवि॰ ३५:२२)डंडी (~ मारना) (अआवि॰ ३0:२५ २६ ३२:८ १८)डंडीदार (अआवि॰
३0:२)ढनमनाना (अआवि॰ ४४:१८)ढराना (माल ~) (अआवि॰ ३१:४)ढलता (खाद आउ ~
लेवे-देवे के निर्णय भी ओकरे हाथ में रहे हे) (अआवि॰ ३0:१८)ढाहना (अआवि॰
७७:३२)ढिबरा (अआवि॰ ८0:१८)तइयो (अआवि॰ ४१:३)तरे (गोड़ के तरे) (अआवि॰
८१:३१)तार काटे तरकुन काटे (एक प्रकार के खेल) (अआवि॰ ८0:२३ ८२:३)तीज
(अआवि॰ ६९:५ ८0:२८)तीन तेरह होना (अआवि॰ ५१:११)तुरते (अआवि॰ १0९:५)तूहूँ
(अआवि॰ २५:१)तेल-फुलेल (अआवि॰ ६२:२३)तेसर (अआवि॰ १२:९)तोर (अआवि॰
५१:१२)तोरा (अआवि॰ २५:१)तौल-जोख (अआवि॰ ३१:७-८ १३)थक्कल (अआवि॰
१७:१५)थूरना (अआवि॰ ४१:१)थोड़िके (~ दूर ~देर में) (अआवि॰ ८८:२६
८९:६)दरकाना (अआवि॰ ६४:२८)दरी (अआवि॰ ६९:१९)दलान (अआवि॰ ८0:१८)दुधगरी
(अआवि॰ ३६:११)दू (अआवि॰ १६:३ ५४:२७)दून्नो (अआवि॰ १७:१८)दूसना (अआवि॰
७५:२५)दूसर (अआवि॰ २६:१९)देआनतदारी (अआवि॰ ४४:८)देवाली (अआवि॰
६७:११)दोदिनवाँ (चलइत-फिरइत मनचला दोस्त ~ होवऽ हथ) (अआवि॰ ५२:७)धमकुचड़ी
(अआवि॰ ८0:२३)धमाचौकड़ी (अआवि॰ ७१:१0)धाध (बाढ़-धाध) (अआवि॰ ९१:१२)धार-मार
(अआवि॰ १७:१२)धोवाई (पैर-धोवाई) (अआवि॰ ६३:७)नच्छत्तर (अआवि॰ ६८:३१)नटगिरी
(अआवि॰ ३२:८)नामवरी (अआवि॰ ३0:१९)नामी-गरामी (अआवि॰ ३४:२२)नाली-पनाली
(अआवि॰ ६४:१८)निबाहना (अआवि॰ ४७:२४)नियन (अआवि॰ १६:९)नीमन (अआवि॰ ६0:७)नेम
(नेम-धरम) (अआवि॰ ७१:२0)नेवता (झुकता आउ ~) (अआवि॰ ३२:११ १४)नेहाना (अआवि॰
१0६:४)नेहाल (अआवि॰ ३७:१९)नैहर (अआवि॰ ५८:९)नौमी (अआवि॰ ८0:३0)नौरात (अआवि॰
८0:२९)पख (अआवि॰ ७१:५)पखारना (अआवि॰ ९८:२७)पट (हाथ पट करके रखना) (अआवि॰
८२:१७)पत्थल (अआवि॰ ५८:१२)परब (परब-तेहबार) (अआवि॰ ८0:६)परिमानी (अआवि॰
३४:२)पवित्तर (अआवि॰ ४0:३ १0९:२१)पहिलका (अआवि॰ १0८:१५)पहुनई (अआवि॰
१0६:१0)पारना (कांधा पर पार के इया गोदी में लेके) (अआवि॰ ८२:२८)पिचकारी
(अआवि॰ ५१:१)पिच्च-पिच्च करके (~ मुँह से पिचकारी छोड़ना) (अआवि॰ ५१:१)पीअर
(हरिअर-पीअर) (अआवि॰ ६९:३१)पुच्छी (अआवि॰ ४९:२७)पुजापा (अआवि॰ ६३:५)पुजाही
(अआवि॰ ९८:२७)पुरईन (~ के पत्ता) (अआवि॰ ९८:१८)पुरुखा (अआवि॰ ८८:८)पुसहा (
~ पिट्ठा) (अआवि॰ ८0:३१)पूस (अआवि॰ ८0:३१)पेटकुनिए (अआवि॰ ८१:१३)पेन्हाना
(अआवि॰ ३३:९)पेहनना (अआवि॰ १७:८)पोलदार (अआवि॰ ३0:२)पौआ (अआवि॰ ३३:१0)फलकना
(अआवि॰ ६४:३)फलना (फलनवा) (अआवि॰ १0८:३0)फागुन (अआवि॰ ८0:३२)फिन (अआवि॰
३:११ २६)फिनु (अआवि॰ ३:९ ४:१५ १0५:१४)फीचना (कपड़ा ~) (अआवि॰
१0६:४)फुलझरी (अआवि॰ ७२:१२)बँटखारा बटखारा (अआवि॰ ३२:११ १८)बउआ (अआवि॰
५९:१३ ८२:१२ ८३:८)बखत (अआवि॰ ३८:१५)बखान (अआवि॰ १६:२१)बखान (अआवि॰
८८:१३)बगाध बगाद बगात बगान (= बाग) (अआवि॰ ६0:१७)बच्छर (अआवि॰ ६८:२
१0)बड़का (अआवि॰ ३0:११ २२ ४९:३२)बढ़न्ती (अआवि॰ १00:२९)बधावा (अआवि॰
४२:२७ २८)बन्दरबाँट (अआवि॰ ३३:२)बरखाजा (अआवि॰ ८२:३)बरत (छठ ~) (अआवि॰
९0:२३ २४ २५)बलबूता (अआवि॰ १00:९)बलुक (अआवि॰ ५८:१0 ६१:१)बसिआना
(बसिआएल) (अआवि॰ ४९:२५)बहुधंधी (अआवि॰ ३१:४)बाँस (लम्बाई नापे के एगो इकाई)
(अआवि॰ ३३:१)बाज (~ न आना) (अआवि॰ ५0:२५)बाजिब (अआवि॰ ३७:१५)बाढ़ (=
शारीरिक विकास) (अआवि॰ ५७:१)बान्हना (अआवि॰ ८१:३0)बाप-माय (अआवि॰
७२:१९)बाल-बुतरू बाल-बुतरु (अआवि॰ ३:१0 ३१:१ ३६:१0)बिआह (बिआह-सादी)
(अआवि॰ ८0:६)बित्ता (अआवि॰ ३३:१0)बिलगाना (अआवि॰ १५:२५)बुझउअल (अआवि॰
८0:१२)बुढ़ारी (अआवि॰ ४४:२)बुतना (अआवि॰ ५३:१८)बुताना (अआवि॰
७१:३)बुद्धिवर्द्धक चूर्ण (खैनी-तमाकू) (अआवि॰ ५0:३३)बेआर (अआवि॰ ३७:२७
५९:९)बेटवा (बेटवे के) (अआवि॰ ३९:२)बेपारी (अआवि॰ ३३:११)बेर (अआवि॰
२६:१९)बैललद्दा (अआवि॰ ३0:२0)बौड़ाहापन (अआवि॰ ७३:१)भरल-पूरल (अआवि॰ ७२:४
१0६:५)भादो (अआवि॰ ८0:२७)भाव-बट्टा (अआवि॰ ३0:१६ २३)भुइयाँ (अआवि॰
८२:१७)भुक्खल (अआवि॰ १0९:१८)मट्टी (अआवि॰ १0९:५)मड़वा-भतवान (अआवि॰
८0:७)मनौती-पुजौती (अआवि॰ २८:२७)ममहर (अआवि॰ ५९:२0)मलपेटी (अआवि॰ ३0:२४
३१:३)मललदवा (अआवि॰ ३0:१५)मसोसना (मन मसोस के रहना) (अआवि॰ ४१:१३)महीन्ना
(अआवि॰ ८२:३१)माघ (अआवि॰ ८0:३२)माथा (अआवि॰ ११0:८)माय (अआवि॰ ३:१)माहिर
(अआवि॰ १0५:१३)मुँह-फुलौअल (अआवि॰ १0८:३0-३१)मुँहमुँदा (अआवि॰ ६४:३)मुख (=
मुख्य) (अआवि॰ ५७:५)मेहरी (अआवि॰ १७:१३)मैया-दैया (अआवि॰ ४:११)मोकदमा
(अआवि॰ १0९:३)मोदीआईन (अआवि॰ ३२:१६)रग (रग-रग में) (अआवि॰ ८0:२)रगेदना
(अआवि॰ ८२:१३)रवेदार रवादार (अआवि॰ २८:१२ ४९:१ ५८:२0)रहनिहार (अआवि॰
५९:२२)रहेवाला (अआवि॰ ८८:१२)रामजी (= एक) (अआवि॰ ३१:१९ २0)रिवाज (अआवि॰
४८:१६)रोकड़िया (अआवि॰ ३१:२६)रोकड़िया-मुंशी (अआवि॰ ३0:२)ललक (अआवि॰
१0७:१४)ललकना (अआवि॰ १0८:२)ला (= के लिए) (अआवि॰ २0:३१)लागी (अआवि॰
१७:२६)लेन-देन (अआवि॰ १0९:४-५)वइसन (जइसन  ~) (अआवि॰ ४८:३२)वाजिब (अआवि॰
७३:५)वेक्ति बेक्ति (अआवि॰ ४७:२५)वैसाखी पुनिया (अआवि॰ ८१:२)शक-शुब्हा
(अआवि॰ ५४:१३)सकरात-मकरात (अआवि॰ ८0:३२)सगरो (अआवि॰ ११:१२ २८:३२ ९२:१६
१0५:२८)सतुआनी-विसुआ (अआवि॰ ८१:१)समुन्दर (अआवि॰ ५८:१४ १0७:११)सर-सामान
(अआवि॰ ५१:११)सरहज (अआवि॰ ६२:४)सलाई (अआवि॰ ६३:२४)सलोनी सलौनी (अआवि॰
६९:५)सलौनो (अआवि॰ ८0:२७)ससुर (अआवि॰ ६२:२)ससुरार (अआवि॰ ५८:९ ६२:१)सहल
(उहाँ दोस्ती के बदलाव सहज आउ ~ हे) (अआवि॰ ४८:२३)साका () (अआवि॰
९५:१३)साथे-साथ (अआवि॰ ५१:१ १00:१३ १0१:२८)साथे-साथे (अआवि॰ ९३:५)सामन
(अआवि॰ ८२:२४)साला (अआवि॰ ६२:४)साली (अआवि॰ ६२:४)सावन (अआवि॰
८0:२७)सास-ससुर (अआवि॰ ६३:९ १0८:३२)साहित्त (अआवि॰ ८0:१0)सिलपट (~ बनाना)
(अआवि॰ १८:९)सींकी (अआवि॰ ६३:२४)सुघड़ (अआवि॰ ५८:२)सुघराई (अआवि॰
६0:२0)सुताना (अआवि॰ ८२:२९)सुत्थर (अआवि॰ ५८:२)सुन्नर (अआवि॰ ८१:२0)सुपली
(अआवि॰ ८२:८)सूखल (अआवि॰ ६२:११)सूतना (अआवि॰ २0:२६)सेन्नुर (अआवि॰
६९:११)सोमार (अआवि॰ ६८:९)सोलहो आना सत्त होना (अआवि॰ ३८:६)सोहर (अआवि॰
८0:२0)सौंसे (अआवि॰ ३८:९ ४५:१ ५३:२१ ८५:४ ९१:१ ९२:१९ १0७:८)हँसुली
(अआवि॰ ८0:३१)हटवे (अआवि॰ ३१:५ १५ ३२:२0)हमनीं (अआवि॰ ३९:६)हमनी (अआवि॰
१0१:१७)हमरा (अआवि॰ ३७:२८)हम्मर (अआवि॰ १७:५ २९:३१)हर (= हल) (अआवि॰
३८:३२)हरगोजे गुंजा कोई बुझले (एक प्रकार के खेल) (अआवि॰ ८0:२२ ८३:२७
२८)हरल-भरल (अआवि॰ ६0:२८ ६३:२१ ६४:१)हरिअर (अआवि॰ ६२:२२ ९१:११)हरिअरी
(अआवि॰ ११:५)हाकिम-हुकमरान (अआवि॰ ६६:१५)हाली-हाली (अआवि॰ ८१:९)हिकारत
(अआवि॰ १0:५)हिरदा (अआवि॰ ९५:७ ९७:५ ९९:८)हिरिस (अआवि॰ ७९:७)हींच-खींच
(अआवि॰ ८२:६)हीआँ (अआवि॰ ५0:३१)हुलिया (अआवि॰ ११0:१६)हूरना (अआवि॰
४१:१)हूर्रा (अआवि॰ ४१:२)