रग्घू सबसे पहले रोझन के जात से काट देलक हल  फिन जमुना के बाप के काटलक  ओहनी दूनो महतो टोली में रहके अपन जिनगी काट रहलन हल  फिर रग्घू के जात सुधार जमात रविदास संघ बनल हल बाकि ऊ ढेर दिन काम न कैलक तब ऊ अल्हैत के जमात बनौलक हल आउ भीतरे भीतरे नेकलाइट नेता के बोला के भासन दिआवऽ हल  से नानी टोला के जादे लोग भीतरे भीतरे नेकलाइट बन गेलन हल  बाकि रग्घू के अल्हैत बनाम नेकलाइट भी ढेर दिनाला न चलल  एक एक करके ओकर जमात के लोग ओकरा पर अविसवास करे लगलन आउ एक रोज सुगिया सुक्खू के घटना ओकरा प्रति लोभ के रहल सहल परेम एकदमे तोड़ देलक  अब सुन्नर आउ जमुने नऽ बलुक अल्हैत चा भी रग्घू से नाखुस रहे लगलन  उनका लगल कि रघुये के चलते उनका सब दुर्गत सहे परल आउ बेटी के प्रति अविसवास पैदा हो गेल हे  ई तरी रग्घू सबके विसवास खोके एक रोज मन मारले कसबा दने चलल जाइत हल  बर के पेड़ तर जाके रुक गेल आउ बरहोर धरके खड़ा हो गेल  कतिकउर के घामा में ओकर तिरमिरायल देह बर के छहुरी में तनी ठंढा गेल तो ऊ सोंच में पर गेल  ओकर सोंच चिन्ता में बदले लगल बाकि भीतर के पुरुषार्थ सुतल साँप नियन फन छोड़के फुंफकार उठल एक एक सार के दस दस बरस जेहल के हवा न खिला देली तो हमर नाँव रग्घू नऽ  बेला सुक्खू हमर जानी दुसमन आउ नगीना सुसमा राह के काँटा सबके कुचल न देली तऽ फिन कोई कहत  बाकि सूरुज महतो उनकर इयाद परते ओकर दिल एक तुरी सिहर गेल ऊ गाँव के गाँधी हथ बाकि हमरा गोड़ से बने परत  तब लोग जानत कि तरफदारी करे ओला के का भोगे परऽ हे  बरमा आउ रमधार मिसिर तो दाव के दुदेसिया हथ  आज ओने तो फिन ताकत आ गेला पर हमरा दने  आउ नानी टोला के हरिजन तो बिना पेंदी के लोटा हथ  ओहनी के लोघड़ाय में केतना देरी हे आउ हथ तो ओहनी हमर जाते न बखत पर हमरे साथ देतन  से अबरी भर कल्टर से मिलके सब पहिलका बात कह देवे के चाहीं  जदि कसबा के दरोगा ही इनक्वाइरी आ गेल तो बेला सुक्खू के साथे नगीना सुसमा भी हवा खाइत रहतन  तब अकेले सूरुज महतो अनसन करके परान दे देतन आउ फिन एके साथे सब किलकाँटा निकल जायत  तब महतो के नऽ रग्घू के राज गाँव में हो जायत पक्का नेकलाइट के राज काम न धाम बइठल खाम  तब सुगिया तो अपने हमरा ही आनके बइठ रहत पौ बारह  राजा तुरते जलाध के हुकुम देलन कि चन्द्रप्रभा के चोर के मार डालऽ  चन्द्रप्रभा राजा के हाथ पकड़ के जलाध के सौंप देलन  एन्ने सेठ लोग सोचलन कि बात का हे से ओहनी नोकर बनल राजा से सब हाल पूछे लगलन  नोकर कहलक कि हम तो मरवे करब बाकि अपने लोग हमरा राजा से दूबात करा दिहीं तो साइत बचे के कुछ रस्ता निकल जायत सेठ लोग बादसाह भिरू गेलन आउ राजकुमार नोकर के दू बात सुने ला विनती कैलन  राजा भी सोचलन कि नेयाय तो दूध के दूध आउ पानी के पानी होवे के चाहीं  से ऊ नोकर राजकुमार के बात सुने ला तेयार हो गेलन  ऊ बोलल कि हे राजा जी ई बेसवा पहिले हम्मर अउरत हल  हमनी पिता के आज्ञा से जंगल में हली आउ हम पानी लावे एगो कुआँ पर गेली तो ई हमरा कुआँ में ढकेल देलक आउ अपने आज ई साँई के साथे इहाँ हथ  सुन के चन्द्रप्रभा बोलल कि ई हत्यारा हम्मर के हे ई तो हम्मर चोर हे राजकुमार कहलन कि ए राजा हम एकर कोई नऽ ही अऽ तो ई हम्मर देल चीज लौटा दे चन्द्रप्रभा कहलक कि हम लौटा देब तुरते पानी मंगावल गेल  चन्द्रप्रभा अप्पन हाथ में पानी ले के संकल्प कैलक आउ पानी राजकुमार के हाथ में गिरा देलक  पानी गिरते चन्द्रप्रभा ओहिजे गिर के मर गेल  सब लोग ई रहस्य जाने ला उताहुल हलन  राजा सब बात सच सच कहे कहलन  राजकुमार महादे व पारवती के सब हाल कह सुनौलन  ऊ कहलक कि महादे व जी कहलन हल कि ई बात केकरो से मत कहिहँऽ अप्पन मेहरारू से भी नऽ एक रोज काम देतबऽ आखिर भगवान के बात सच हो गेल राजा जी ऊ साँई के चन्द्रप्रभा के साथे जिन्दे जमीन में गड़वा देलन आउ कहलन कि सबे लोग अपन मेहरारू से होसियार रही नऽ तऽ अइसने हाल हो सकऽ हे  अब राजा राजकुमार के व्यवहार आउ चरित्र से बड़ा खुस भेलन आउ अप्पन लड़की के सादी उनके साथ कर देलन  फिनो राजकुमार अप्पन रानी के साथे खुसी से रह के राज पाट चलावे लगलन  अनमोल मोती सुरूपा कहताहर रामचन्द्र मिस्त्री मो० पो० सोननगर जिला औरंगाबाद सात समुन्दर गंडक पार एगो मधुआ के गाँव हल जेकरा में भोला नाम के मछुआरा रहऽ हल  ऊ समुन्दर से मछरी मार के खा पीअऽ हल  कभी कभी मोती भी मिल जाय तो ऊ काली माई के बरदान समझऽ हल  भोला बूढ़ा भेल तो तीरथ करे जाय लगल बाकि ओकर बेटा रोक देलकइन  एक तुरी बेटा समुन्दर में गोता लगौलक तो ऊफिन कहिनो नऽ निकलल  भोला रो धो के संतोख कैलक  कुछ दिन के बाद ओकर मसोमात पुतोह से एगो पोती भेलई आउ पुतोहियो मर गेलई अपराध आउ दंड भाग अध्याय ई हला एगो अइसन सज्जन जे अपन नौजवानी के उमर पार कर चुकला हल अत्यौपचारिक स्थूलकाय सतर्क आउ चिड़चिड़ा आकृति वला जे शुरुआत कइलका ई बात से कि चौखटे पर ठिठक गेला चारो तरफ तिरस्कार भरल आउ प्रत्यक्ष विस्मय से देखते आउ मानूँ अपन आँख के माध्यम से पूछ रहल होवें हम कद्धिर आके फँस गेलूँ अविश्वास आउ एक प्रकार के आतंक के देखावा के साथ आउ लगभग अपना के अपमानित महसूस करते ऊ रस्कोलनिकोव के तंग आउ नीचगर जहाज के केबिन अर्थात् अनवारी नियन कमरा पर एक नजर दौड़इलका  ओहे विस्मय के साथ ऊ अपन नजर फेरके बाद में खुद रस्कोलनिकोव पर डललका जे उघारे बिन कंगही कइले बिन नहइले अपन छोटगर मैल कुचैल सोफा पर पड़ल आउ एकटक उनको देख रहले हल  तब ओहे धीमापन से रज़ुमिख़िन के बिखरल बाल दाढ़ी बढ़ल बिन कंगही कइल आकृति तरफ देखे लगला ओहो ढिठाई के साथ प्रश्नात्मक दृष्टि से उनका आँख में आँख डालके एकटक देखते रहलइ अपन सीट से बिन हिलले डुलले  ई तनावपूर्ण चुप्पी कोय एक मिनट तक बनल रहलइ आउ आखिरकार जइसन कि आशा कइल जा सकऽ हलइ दृश्य में थोड़े सन परिवर्तन होलइ  शायद कुछ असंदिग्ध लेकिन तीक्ष्ण संकेत के आधार पर ई सोचके कि हियाँ ई जहाज के केबिन में बहुत जादे रोबदार डील डौल से कुछ नयँ मिल्लत प्रवेश करे वला सज्जन जरी नरम पड़ गेला आउ नम्रतापूर्वक हलाँकि बिन सख्ती के नयँ आउ अपन प्रश्न के हरेक अक्षर के स्पष्ट उच्चारण करते ज़ोसिमोव के संबोधित कइलका रोदियोन रोमानिच रस्कोलनिकोव श्रीमान छात्र या पूर्वछात्र ज़ोसिमोव धीरे से हिललइ आउ शायद जवाबो देते हल अगर रज़ुमिख़िन जेकरा बिलकुल नयँ संबोधित कइल गेले हल ओकरा तुरते नयँ रोकते हल अइकी सोफा पर पड़ल हथुन अपने के की चाही ई शिष्टाचारहीन अपने के की चाही अत्यौपचारिक सज्जन के पैर के तले से तो जमीन घसका देलक ऊ रज़ुमिख़िन के तरफ मुड़हीं वला हला लेकिन समय रहते अपना के सँभार लेलका आउ तुरते फेर से ज़ोसिमोव तरफ मुड़ला  अइकी रस्कोलनिकोव हथुन ज़ोसिमोव बुबुदइलइ रोगी के तरफ सिर हिलाके इस्तारा करते  तब जम्हाई लेलकइ अपन मुँह असाधारण रूप से बहुत जादे खोललकइ आउ असाधारण रूप से देर तक ओहे हालत में रखले रहलइ  बाद में धीरे धीरे अपन हाथ वास्कट के जेभी में डललकइ आउ एगो बहुत बड़का गो उभरल सोना के ढक्कन लगल घड़ी निकसलकइ खोललकइ देखलकइ आउ ओइसीं धीरे धीरे अलसाल ढंग से फेर से अपन जेभी में वापिस रख लेलकइ  खुद रस्कोलनिकोव पूरे समय चुपचाप चित पड़ल बिना कुछ सोच विचार के आगंतुक तरफ लगातार एकटक देख रहले हल  ओकर चेहरा देवाल पर के आकर्षक फूल के तरफ से मुड़ल बहुत जादे पीयर पड़ गेले हल आउ असाधारण पीड़ा के झलक देखाय दे रहले हल मानूँ ओकरा अभी अभी कष्टकारी ऑपरेशन कइल गेल होवे चाहे अभी यातना से ओकरा मुक्ति देल गेल होवे  लेकिन नवागंतुक सज्जन धीरे धीरे करके ओकरा में अधिकाधिक ध्यान जागृत करे लगला बाद में शक्का फेर अविश्वास आउ मानूँ आतंक भी  जइसीं ज़ोसिमोव ओकरा तरफ इस्तारा करके कहलकइ अइकी रस्कोलनिकोव हथुन त ऊ अचानक तेजी से उठके लगभग उछलल नियन बिछौना पर बइठ गेलइ आउ लगभग चुनौती देवे नियन लेकिन टुट्टल फुट्टल आउ क्षीण स्वर में बोललइ जी हाँ हमहीं हकिअइ रस्कोलनिकोव अपने के की चाही आगंतुक ध्यानपूर्वक ओकरा देखलकइ आउ रोब से बोललइ प्योत्र पित्रोविच लूझिन  हमरा पूरा विश्वास हइ कि अब तक हमर नाम अपने के अपरिचित नयँ होतइ  लेकिन रस्कोलनिकोव बिलकुल दोसरे चीज के प्रत्याशा में हलइ शून्य दृष्टि से आउ सोच के मुद्रा में उनका तरफ देखलकइ आउ कुछ जवाब नयँ देलकइ मानूँ प्योत्र पित्रोविच के नाम बिलकुल पहिले तुरी सुन रहले हल  की सच में अपने के अभी तक कोय सूचना नयँ प्राप्त होले ह प्योत्र पित्रोविच जरी चौंकके पुछलका  एकर जवाब में रस्कोलनिकोव धीरे धीरे तकिया तरफ झुक गेलइ हाथ के सिर के निच्चे रख लेलकइ आउ छत तरफ एकटक देखे लगलइ  लूझिन के चेहरा पर उदासी के भाव उभर अइलइ  ज़ोसिमोव आउ रज़ुमिख़िन आउ जादे उत्सुकता से ओकरा परखे लगलइ आउ देखे में लगलइ कि आखिरकार ऊ अटपटा महसूस कइलका  हम मान रहलिए हल आउ हिसाब लगइलिए हल ऊ जरी लम्बा घींचके बोलला कि खत कम से कम दस दिन पहिले डालल गेले हल हो सकऽ हइ लगभग दू सप्ताह पहिले भी सुनथिन अपने दुअरिया पर काहे खड़ी हथिन अचानक रज़ुमिख़िन बीच में टोकलकइ अगर कुछ कहे लगी चाहऽ हथिन त बइठ जाथिन अपने आउ नस्तास्या दुन्नु खातिर हियाँ जगह काफी नयँ हइ  नस्तस्यूश्का जरी सरक जाहीं उनका आवे देहीं किरपा करके आथिन अइकी अपने खातिर कुरसी हइ हियाँ बइठ जाथिन ऊ अपन कुरसी के टेबुल से थोड़े सन अलगे कर लेलकइ अपन टेहुना आउ टेबुल के बीच जरी सन जग्गह बनइलकइ आउ ई सिकुड़ल परिस्थिति में थोड़े इंतजार कइलकइ कि अतिथि कइसूँ ई दरार से पार कर जाथिन  अइसन क्षण चुन्नल गेले हल कि इनकार नयँ कइल जा सकऽ हलइ आउ अतिथि ई तंग जग्गह से कइसूँ पार करके चल अइला त्वरित गति से आउ ढनमनइते  कुरसी तक पहुँचके ऊ बइठ गेला आउ सन्देह भरल दृष्टि से रज़ुमिख़िन तरफ देखे लगला  अपने सकपकाथिन नयँ ऊ अनायास बोल उठलइ आझ रोद्या के बेमार पड़ला पाँच दिन हो गेलइ आउ तीन दिन तक तो सरसाम में हला लेकिन अब होश में आ गेला ह आउ पूरा भूख के साथ खइबो कइलका  ई उनकर डॉक्टर बइठल हथिन अभिए उनका चेक कइलथिन आउ हम रोदका के साथी हकिअइ हमहूँ पूर्वछात्र आउ अखने उनकर देखभाल करऽ हिअइ त हमन्हीं के बारे कुछ सोच विचार नयँ करथिन आउ कोय संकोच नयँ करथिन आउ बात जारी रखथिन जे कुछ अपने के जरूरत हइ  धन्यवाद  लेकिन हमर उपस्थिति आउ बातचीत से रोगी के परेशानी तो नयँ होतइ प्योत्र पित्रोविच ज़ोसिमोव के संबोधित करके पुछलका  जी न नयँ ज़ोसिमोव बात जरी लम्मा घींचके बोललइ उनकर ध्यान भी हटा पइथिन  आउ फेर से जम्हाई लेलकइ  ओ ऊ तो बहुत देर से होश में हका सुबहे से रज़ुमिख़िन बात आगू बढ़इलकइ जेकर शिष्टाचारहीनता अइसन निष्कपट भोलापन लग रहले हल कि प्योत्र पित्रोविच दोबारा विचार कइलका आउ हिम्मत बन्हलका शायद आंशिक रूप से ई कारण से कि ई फटीचर आउ ढीठ अपन परिचय छात्र के रूप में दे पइलके हल  अपने के माय लूझिन शुरू कइलका  हूँ रज़ुमिख़िन जोर से खखरल नियन कइलकइ  लूझिन ओकरा तरफ प्रश्नात्मक ढंग से देखलका  कोय बात नयँ हइ हम अइसहीं किरपा करके बात जारी रखथिन लूझिन अपन कन्हा उचकइलका  अपने के माय हमरा उनकर पड़ोस में रहे बखत अपने के खत लिक्खे लगलथिन हल  हियाँ पहुँचला पर हम जान बूझके कुछ दिन टाल देलिअइ आउ अपने के पास नयँ अइलिअइ ताकि हमरा पूरा तरह से तसल्ली हो जाय कि अपने के सब सूचना मिल गेले ह लेकिन अभी हमरा ई बात से अचरज होब करऽ हइ मालूम हइ मालूम हइ अचानक रस्कोलनिकोव बोल पड़लइ बहुत अधीर झुंझलाहट के मुद्रा में  त ई अपनहीं हथिन मंगेतर खैर जानऽ हिअइ आउ अच्छा से प्योत्र पित्रोविच के बेशक ई बात लग गेलइ लेकिन चुप रह गेला  ऊ जल्दी से ई बात समझे के कोरसिस कइलका कि ई सब के कीऽ मतलब हइ एक मिनट तक खामोशी रहलइ  एहे दौरान रस्कोलनिकोव जे जवाब देते बखत थोड़े सन उनका तरफ मुड़ गेले हल अचानक फेर से एकटक उनका तरफ देखे लगलइ आउ एक प्रकार के विशेष उत्सुकता से मानूँ पहिले उनका पूरा तरह से नयँ देख पइलके हल अथवा मानूँ उनका में ओकरा कुछ नया नजर पड़लइ एकरा लगी जान बूझके तकिया से जरी उपरे उठ गेलइ  वस्तुतः प्योत्र पित्रोविच के सामान्य रूप में कुछ तो विशेष विस्मयकारक हलइ यानी कुछ तो अइसन हलइ जेकरा चलते मानूँ उनका एतना अशिष्टता से देल गेल उपाधि मंगेतर तर्कसंगत मालूम पड़ऽ हलइ  सर्वप्रथम ई स्पष्ट हलइ आउ आउ असानी से देखलो जाल सकऽ हलइ कि प्योत्र पित्रोविच रजधानी में कुछ दिन ठहरे के दौरान बहुत जल्दीबाजी में दुलहिन के प्रत्याशा में अपना के सज्जे सँवारे में ई समय के उपयोग करे में लग गेला हल जे बिलकुल निर्दोष आउ स्वीकार्य हलइ  उनकर अप्पन भी शायद बेहतर देखाय देवे खातिर अपन मनोहर परिवर्तन के बहुत आत्मसंतुष्टि के खुद के बोध भी अइसन अवसर पर क्षमा योग्य हो सकऽ हलइ काहेकि प्योत्र पित्रोविच मंगेतर के भूमिका में हला  उनकर सब्भे पोशाक अभी अभी दर्जी के हियाँ से अइले हल आउ सब कुछ निम्मन हलइ सिवाय वस्तुतः खाली एक बात के कि सब कुछ बिलकुल नया हलइ आउ बहुत कुछ खास उद्देश्य व्यक्त कर रहले हल  फैशनदार बिलकुल नया गोलगाल टोप भी ई उद्देश्य के स्पष्ट कर रहले हल प्योत्र पित्रोविच ओकरा साथ बहुत आदरपूर्वक पेश आ रहला हल आउ बहुत सवधानी से ओकरा हाथ में रखले हला  उत्तम कोटि के नीलक रंग के असली जुवैं फ्रांसीसी दस्ताना के जोड़ी भी एहे बात के सबूत दे रहले हल चाहे बल्कि ई एक्के बात से कि एकरा पेन्हले नयँ हला बल्कि खाली देखावा लगी हथवा में लेले हला  प्योत्र पित्रोविच के पोशाक में हलका आउ नौजवान लायक रंग के प्रधानता हलइ  ऊ हलका भूरा रंग के आभा के गरमी वला एगो उत्तम जैकेट पेन्हले हला आउ हलका रंग के पतला पतलून ओहे रंग के मैचिंग वास्कट अभी अभी खरदल बारीक छालटी कैंब्रिक हलका आउ गाढ़ा बुन्नल उज्जर छालटी अथवा सूती कपड़ा के गुलाबी धारी वला बहुत हलका छोटगर टाई आउ सबसे निम्मन बात हलइ कि ई सब कुछ प्योत्र पित्रोविच के फबवो करऽ हलइ  उनकर चेहरा जे बेहद चमकीला आउ सुन्दर भी हलइ ई सब पहनावा के बगैर भी उनकर अप्पन पैंतालीस के उमर से कमती लगऽ हलइ  घना गलमोछी दुन्नु तरफ से दूगो कटलेट नियन मनोहर रूप से छाल हलइ आउ सफाचट चमकदार ठुड्डी के पास बेहद सुन्दर रूप से घनीभूत होल हलइ  कहीं कहीं पर जरी मनी उज्जर हो चुकल केश प्रसाधक के हियाँ कंगही कइल आउ घुंघराला बनावल केशियो अइसन परिस्थिति में कोय हास्यास्पद चाहे कइसनो बुद्धू वला सूरत नयँ पैदा करऽ हलइ जइसन कि केश घुंघराला बनइला पर आवश्यक रूप से चेहरा के साधारणतः हमेशे शादी के वेदी पर जइते जर्मन जइसन बना दे हइ  अगर ई यथेष्ट सुन्दर आउ हट्ठा कट्ठा देहाकृति में कुछ वास्तव में अरुचिकर आउ विकर्षक हलइ त ई आउ दोसर कारण से उद्भूत हलइ  मिस्टर लूझिन तरफ शिष्टाचारहीनता से देखके रस्कोलनिकोव दुर्भाव से मुसकइलइ फेर से तकिया पर पड़ रहलइ आउ पहिलहीं नियन छत तरफ एकटक देखे लगलइ  लेकिन मिस्टर लूझिन खुद के नियंत्रित कइलका आउ शायद तात्कालिक रूप से ई सब हरकत के उपेक्षा करे के निर्णय कर लेलका  अपने के अइसन हालत में देखके हमरा बहुत जादे अफसोस होलइ ऊ फेर शुरू कइलका बलपूर्वक चुप्पी तोड़ते  अगर हमरा अपने के बेमारी के बारे पता चलते हल त हम पहिले आ जइतिए हल  लेकिन अपने के मालूम हइ केतना भाग दौड़ रहऽ हइ एकरा अलावे हमरा वकील होवे के नाते सीनेट में एगो बहुत जरूरी काम पड़ल हइ  आउ भी दोसर दोसर काम हकइ जेकरा हमरा उल्लेख करे के जरूरत नयँ हइ अपने अंदाज लगा ले सकऽ हथिन  अपने के माय आउ बहिन कभी भी पहुँच जा सकऽ हथिन रस्कोलनिकोव कसमसइलइ आउ लगलइ कि कुछ कहे ल चाहऽ हइ ओकर चेहरा से चिंता के झलक देखाय देलकइ  प्योत्र पित्रोविच रुकके थोड़े इंतजार कइलका लेकिन जब कुछ प्रतिसाद नयँ मिललइ त ऊ बात जारी रखलका कोय भी बखत  तब तक लगी ओकन्हीं खातिर एगो फ्लैट खोज लेलिए ह काहाँ धीमे स्वर में रस्कोलनिकोव बोललइ  हियाँ से बहुत नगीचे में बकालेयेव के घर में ई तो वोज़नेसेन्स्की में हइ रज़ुमिख़िन बीच में बात काटते बोललइ हुआँ नम्बर अंकित कइल कइएक कमरा के दुमंजिला इमारत हकइ व्यापारी यूशिन किराया पर एकरा चलावऽ हइ हम हुआँ होके अइलिए ह  जी हाँ नम्बर अंकित कइल बहुत्ते खराब जगह हकइ गन्दगी दुर्गन्ध आउ सन्देहास्पद जगह कुछ वारदात हो चुकले ह ई तो शैताने के मालूम कि हुआँ केऽ नयँ रहऽ हइ हम तो हुआँ एगो शरमनाक घटना के मामले में गेलूँ हल  हाँ लेकिन ई सस्ता जरूर हकइ  हम वस्तुतः ओतना सूचना संग्रह कर नयँ पइलिअइ काहेकि हम खुद हियाँ परदेशी हकिअइ गंभीरतापूर्वक प्योत्र पित्रोविच एतराज कइलका लेकिन दूगो बहुत बहुत साफ सुथरा कमरा हकइ आउ चूँकि ई बहुत कम अवधि लगी हकइ हम वास्तविक मतलब अपन भावी फ्लैट खोज लेलिए ह ऊ रस्कोलनिकोव तरफ संबोधित कइलका आउ अभी एकरा पूरा कइल जा रहले ह आउ अभी लगी हियाँ से दू कदम पर श्रीमती लिप्पेवेख़्ज़ेल के बिल्डिंग में अपन एगो युवक दोस्त अन्द्रेय सिम्योनिच लेबेज़्नियात्निकोव के फ्लैट में कइसूँ थोड़े सन जगह में रह रहलिए ह ओहे हमरा बकालेयेव के घर के पता बतइलका हल लेबेज़्नियात्निकोव के फ्लैट में रस्कोलनिकोव धीरे धीरे बोललइ जइसे कुछ आद आ रहल होवे  हाँ अन्द्रेय सिम्योनिच लेबेज़्नियात्निकोव मंत्रालय में किरानी हका  अपने जानऽ हथिन जी हाँ नयँ रस्कोलनिकोव जवाब देलकइ  माफ करथिन अपने के सवाल से हमरा अइसन लगलइ  हम कभी उनकर अभिभावक हलिअइ बहुत अच्छा नौजवान हइ आउ जानकार हमरा नौजवान लोग से मिलके खुशी होवऽ हइ उनकन्हीं के संपर्क से मालूम होवऽ हइ कि कउची नयका नयका बात हइ  प्योत्र पित्रोविच बड़ी उमीद भरल नजर से सब्भे उपस्थित लोग तरफ देखलका  ई कउन संबंध में अपने बात कर रहलथिन हँ रज़ुमिख़िन पुछलकइ  सबसे जादे गंभीर ई तरह कहल जाय बिलकुल वास्तविक बात में प्योत्र पित्रोविच ई बात के अइसे लेलका जइसे ई सवाल से खुश हो गेला हल  हमरा अपने देखवे करऽ हथिन पिछले तुरी पितिरबुर्ग अइला दस बरस बीत चुकले ह  ई हमर सब नयापन सुधार विचार ई सब कुछ हमन्हीं के पास प्रान्त भर तक पहुँच चुकले ह लेकिन जादे साफ तरीका से देखे लगी आउ सब कुछ देखे लगी पितिरबुर्ग में आना जरूरी हइ  खैर श्रीमान आ हमर विचार बिलकुल अइसन हइ कि सबसे अधिक देखल आउ समझल जा सकऽ हइ हमर नयका नौजवान पीढ़ी के अवलोकन करके  आउ हम कबूल करऽ हिअइ हमरा खुशी होलइ ठीक ठीक कउन बात पर अपने के प्रश्न व्यापक हइ  हमरा गलतफहमी हो सकऽ हइ लेकिन हमरा लगऽ हइ आउ अधिक दृष्टिकोण मिल्लऽ हइ अधिक अइसन कहल जा सकऽ हइ कि आलोचना मिल्लऽ हइ अधिक व्यवहार कुशलता ई बात तो सच हइ दाँत भींचके ज़ोसिमोव बोललइ  बकवास कर रहलऽ ह कोय व्यवहार कुशलता के बात नयँ हकइ रज़ुमिख़िन ओकर बात पकड़के बोललइ  व्यवहार कुशलता मोसकिल से मिल्लऽ हइ आ फोकट में असमान से नयँ टपकऽ हइ  आउ पिछले दू सो साल से हरेक प्रकार के क्रियाशीलता से हम सब के आदत लगभग छूट गेले ह विचार तो शायद एन्ने ओन्ने घुम्मब करऽ हइ ऊ प्योत्र पित्रोविच तरफ मुड़लइ आउ अच्छाई के इच्छा हइ हलाँकि बचकाना शकल में आउ इमनदरियो पावल जा हइ हलाँकि ढेर सारा दगाबाजो लोग लग्गल हइ तइयो व्यवहार कुशलता तो नयँ हइ व्यवहार कुशलता तो जुत्ता में बुल्लऽ हइ  हम अपने के साथ सहमत नयँ हिअइ प्रत्यक्ष प्रसन्नता के साथ प्योत्र पित्रोविच एतराज कइलका वस्तुतः जोश होवऽ हइ गलती होवऽ हइ लेकिन सहिष्णुता भी होवे के चाही जोश सबूत दर्शावऽ हइ काम के प्रति उत्साह के आउ ऊ गलत बाहरी परिस्थिति के जेकरा में काम करे पड़ऽ हइ  आउ अगर कमती काम होले ह त समइयो कमती हलइ  आउ साधन के बारे चर्चा नयँ करबइ  हमर व्यक्तिगत मत के अनुसार अगर चाहऽ हथिन कुछ त कइल जा चुकले ह नयका आउ उपयोगी विचार प्रसारित कइल गेले ह पहिलौका काल्पनिक आउ स्वच्छंदतावादी रचना के बदले कुछ नयका उपयोगी रचना प्रचार में अइले ह साहित्य में अधिक प्रौढ़ता के आभा प्राप्त हो रहले ह कइएक हानिकारक पूर्वाग्रह के उन्मूलन कइल जा चुकले ह आउ एकरा पर व्यंग्य कस्सल गेले ह एक शब्द में हम सब अटल रूप से अतीत से नाता तोड़ लेते गेलिए ह आउ ई हमर विचार से बड़गो बात हइ जी सब कुछ रट लेलका ह आउ स्वयं के अनुशंसा कर रहला ह अचानक रस्कोलनिकोव के मुँह से निकल पड़लइ  की कहलथिन जी प्योत्र पित्रोविच पुछलका जे सुन नयँ पइलका हल लेकिन कोय जवाब नयँ मिललइ  ई सब कुछ सच हकइ ज़ोसिमोव शीघ्रतापूर्वक बोल पड़लइ  सच हइ न जी ज़ोसिमोव तरफ सौजन्य दृष्टि डालते प्योत्र पित्रोविच बात जारी रखलका  खुद सहमत होथिन रज़ुमिख़िन तरफ संबोधित करते ऊ बात जारी रखलका लेकिन अब एक प्रकार के विजय आउ श्रेष्ठता के आभा के साथ आउ नौजवान शब्द जोड़ते जोड़ते रुक गेला कि विकास नाम के कोय चीज हइ अथवा जइसन कि आझकल बोलल जा हइ प्रगति होले ह हलाँकि विज्ञान आउ आर्थिक सत्य के नाम पर ई तो घिस्सल पिट्टल बात हइ नयँ ई तो घिस्सल पिट्टल बात नयँ हइ जी अगर हमरा मसलन अभी तक कहल गेलइ अपन पड़ोसी के प्यार करऽ आउ हम ओकरा प्यार कइलिअइ त एकर की नतीजा निकसलइ प्योत्र पित्रोविच बात जारी रखलका संभवतः आवश्यकता से अधिक शीघ्रता के साथ नतीजा ई निकसलइ कि हम कफ्तान के फाड़के दू टुकड़ा कर देलिअइ पड़ोसी के आधा टुकड़ा देलिअइ आउ हमन्हीं दुन्नु आधा आधा नंगा रहलिअइ रूसी कहावत के अनुसार एक्के साथ कइएक खरगोश के पीछू पड़बऽ त एक्को गो नयँ पकड़इतो  आउ विज्ञान बतावऽ हइ सबसे पहिले खाली खुद के प्यार करऽ काहेकि ई संसार में सब कुछ व्यक्तिगत स्वार्थ पर आधारित हको  खाली खुद के प्यार करबऽ त अपन काम ठीक से कर पइबऽ आउ तोहर कफ्तान पूरा के पूरा बच्चल रहतो  आउ आर्थिक सत्य एकरा में आउ जोड़ दे हइ कि समाज में व्यक्तिगत कार्य जेतने जादे सुव्यवस्थित होवऽ हइ आउ अइसे कहल जाय कि पूरा के पूरा कफ्तान होवऽ हइ ओतने जादे एकरा समाज लगी मजबूत बुनियाद होवऽ हइ आउ ओतने जादे एकरा में सामान्य जनता के कार्य सुव्यवस्थित होवऽ हइ  मतलब एक्के आउ खासकर के खुद के खातिर दौलत जुटाके हम अइसन करके मानूँ सबके खातिर दौलत जुटा रहलूँ हँ आउ अइसन हालत पैदा कर रहलूँ हँ कि पड़ोसी के फट्टल कफ्तान से कुछ बेहतर मिल्लइ आउ अब निजी अलग उदारता के कारण से नयँ बल्कि जन सामान्य के समृद्धि के चलते  ई विचार सरल हइ लेकिन दुर्भाग्यवश बहुत लम्मा समय से हम सब के पास नयँ पहुँचलइ हर्षावेग आउ स्वप्नमयता से बाधित रहलइ लेकिन अइसन लगतइ कि एकरा समझे लगी जादे बुद्धि के जरूरत नयँ होतइ माफ करथिन हमहूँ बुद्धिहीन हकिअइ रज़ुमिख़िन झट से बात काटके बोललइ ओहे से ई चर्चा बन कर देल जाय  हम ई चर्चा कुछ उद्देश्य से शुरू कइलिए हल लेकिन ई सब अपन मन बहलाव के चर्चा ई सब लगातार अबाधित घिस्सल पिट्टल बात आउ हमेशे ओहे के ओहे फेर ओहे के ओहे गत तीन साल के दौरान हमरा एतना ऊबाहट पैदा कर देलक ह कि भगमान कसम हमर चेहरा शरम से लाल हो जा हके खाली हमरे ई सब के बात करे में नयँ बल्कि जब दोसर कोय भी हमरा सामने ई सब के बात करऽ हके  जाहिर हइ अपने स्वयं के ज्ञान के अनुशंसा करे में शीघ्रता कइलथिन हँ ई बिलकुल क्षमा योग्य हइ आउ हम एकरा में कोय दोष नयँ दे हिअइ  हम तो अब खाली एहे जाने लगी चाहऽ हलिअइ कि अपने कइसन व्यक्ति हथिन काहेकि अपने देखऽ हथिन एन्ने कुछ समय से केतना सारा अवैध व्यापारी सब ई जन सामान्य कार्य में लग गेते गेला ह आउ जे कुछ के ऊ हाथ लगइका अपन निजी लाभ के कारण से ऊ सब कुछ के एतना जादे विकृत कर देलका ह कि ऊ पूरे ध्येय के निश्चित रूप से दूषित कर देते गेला ह  बस महोदय काफी हो गेलइ आदरणीय महोदय अत्यधिक गौरव के साथ ऐंठते मिस्टर लूझिन शुरू कइलका एतना अशिष्टता से कहीं अपने ई तो नयँ कहे ल चाहऽ हथिन कि हमहूँ ओ माफ करथिन माफ करथिन हम अइसन जुर्रत कइसे कर सकऽ हिअइ बस महोदय अब काफी हो गेलइ रज़ुमिख़िन उनकर बात काट देलकइ आउ अचानक पहिलौका बातचीत के जारी रक्खे खातिर ज़ोसिमोव तरफ मुड़लइ  प्योत्र पित्रोविच यथेष्ट बुद्धिमान प्रतीत होला कि तुरते ई स्पष्टीकरण पर विश्वास कर लेलका  लेकिन ऊ दू मिनट में चल जायके निश्चय कर लेलका  हमरा विश्वास हइ कि अभी के शुरू होल हम सब के जान पछान ऊ रस्कोलनिकोव के संबोधित कइलका अपने के चंगा हो गेला के बाद आउ अपने के जानल परिस्थिति के देखते आउ गहरा होते जइतइ विशेष रूप से हम अपने के स्वस्थ होवे के कामना करऽ हिअइ रस्कोलनिकोव अपन सिर भी नयँ घुमइलकइ  प्योत्र पित्रोविच कुरसी से उट्ठे लगला  पक्का कोय गाहके ओकर हत्या कइलके ह ज़ोसिमोव पूरा विश्वास के साथ बोललइ  पक्का गाहके रज़ुमिख़िन सहमति व्यक्त कइलकइ  पोरफ़िरी अपन राय बतावऽ नयँ हका लेकिन तइयो ओकर गाहक सब के साथ पूछ ताछ कर रहला ह गाहक सब के साथ पूछ ताछ कर रहला ह रस्कोलनिकोव जोर से पुछलकइ  हाँ त की होलइ कुछ नयँ  काहाँ से ओकन्हीं के पकड़ऽ हका ज़ोसिमोव पुछलकइ  कुछ के नाम तो कोख़ बता देलकइ कुछ दोसर लोग के नाम गिरवी रक्खल समान के आवरण पर लिक्खल हलइ आ कुछ लोग जइसीं सुनलकइ ओइसीं खुद्दे आ गेलइ शायद कोय चलाक आउ अनुभवी छँट्टल बदमाश होतइ कइसन हिम्मत कइसन संकल्प पक्का इरादा बस एहे बात तो हइ कि नयँ हइ रज़ुमिख़िन बात काटके बोललइ  एहे बात तो तोहन्हीं सब के भटका दे हको  आउ हमरा कहना हइ ऊ न चलाक हलइ न अनुभवी हलइ बल्कि ई शायद ओकर पहिला कदम हलइ चलाक बदमाशो के बारे अच्छा से सोच विचार के देख लऽ त ई असंभव लगतो  ई मानके चलहो कि ऊ अनाड़ी हलइ त पता चलतो कि ऊ खाली संयोग से आफत से बच गेलइ आउ संयोग कीऽ नयँ करऽ हइ हे भगमान शायद ओकरा रस्ता में आवे वला अड़चनो के अंदाजा नयँ हलइ आउ ऊ काम कइसे निपटावऽ हइ दस बीस रूबल के चीज ले ले हइ ओकरा से अपन जेभी ठूँस ले हइ बुढ़िया के सन्दूक में टटोलऽ हइ पुरनका लुग्गा फट्टा में टटोलऽ हइ जबकि उपरौला दराज वला अनवारी में एगो बक्सा में डेढ़ हजार रूबल नगद मिललइ आउ साथ साथ वचनपत्र भी ऊ लूट तो नयँ सकलइ खाली ऊ हत्या कर सकलइ पहिला प्रयास हम तोरा कहऽ हियो पहिला प्रयास ओकर दिमाग नयँ काम कइलकइ आउ प्लान से नयँ बल्कि संयोग से बच निकसलइ लगऽ हइ कि ई चर्चा हाल के सरकारी किरानी के बुढ़िया विधवा घरवली के हत्या के बारे हो रहले ह प्योत्र पित्रोविच बीच में बोलला ज़ोसिमोव तरफ संबोधित करते जे अपन टोप आउ दस्ताना हाथ में लेले खड़ी हो चुकला हल लेकिन प्रस्थान के पहिले अपन कुछ बुद्धिमत्ता भरल टिप्पणी कर देवे ल चाहऽ हला  ऊ वस्तुतः अनुकूल छाप छोड़े के फिकिर में हला आउ अहंकार उनकर विवेक के दबा लेलकइ  जी हाँ  अपने सुनलथिन हल जी कइसे नयँ ई तो पड़ोस में आ विस्तार से जन्नऽ हथिन ई तो हम नयँ कह सकऽ हिअइ लेकिन ई मामला में हमरा दोसरे परिस्थिति में दिलचस्पी हइ आ ई कहल जाय कि पूरे समस्या से  हमरा एहो नयँ कहना हइ कि अपराध निचले वर्ग में पिछले पाँच साल में बढ़ गेले ह एहो नयँ कहना हइ कि सगरो लगातार डकैती आउ आगजनी के घटना होब करऽ हइ हमरा लगी तो सबसे जादे अचरज के बात ई लगऽ हइ कि अपराध उच्च वर्ग में भी ओइसहीं बढ़ रहले ह आउ ई कहल जाय कि समानान्तर रूप से  कहीं सुनल जा हइ कि एगो पूर्वछात्र राजपथ पर एगो डाक लूट लेलकइ आउ कहीं अखबार के उपरौका पन्ना में छप्पऽ हइ कि समाज के उच्च वर्ग के लोग नकली नोट बनावऽ हका आउ हुआँ मास्को में पूरा के पूरा गिरोह अद्यतन लॉटरी के जाली टिकट बनावे वला गिरोह पकड़ल जा हइ आउ एकर मुख्य हिस्सेदार सब में विश्व इतिहास के एगो व्याख्याता लेक्चरर हकइ ओन्ने एगो हमर विदेश सचिव के हत्या कर देल जा हइ आर्थिक आउ रहस्यमय कारण से आउ अगर अब ई गिरवी रक्खे वली बुढ़िया के हत्या कोय गाहक कर देलकइ त ई शायद समाज के उच्च वर्ग के कोय अदमी हलइ काहेकि किसान सब तो सोना के वस्तु गिरवी रक्खऽ हइ नयँ त ई अप्पन समाज के सभ्य भाग के एक तरह से ई नैतिक पतन के कइसे समझावल जा सकऽ हइ बहुत सारा आर्थिक परिवर्तन होले ह ज़ोसिमोव के उत्तर हलइ  कइसे समझावल जा सकऽ हइ रज़ुमिख़िन जुड़ गेलइ  आ ई पक्का समझावल जा सकऽ हइ सरासर बिलकुल अव्यवहारिकता से  मतलब ई कइसे महोदय आउ मास्को में अपने के ऊ व्याख्याता जे उत्तर देलका ई प्रश्न के कि ऊ जाली नोट काहे लगी बनावऽ हला अइकी ई हइ सब कोय भिन्न भिन्न तरह से धनी बनते जा हइ त हमरो जल्दी से जल्दी धनमान बन्ने के मन कइलकइ  ठीक ठीक ओकर शब्द तो हमरा आद नयँ लेकिन मतलब हलइ कि जे फोकट के मिल जाय जल्दी से जल्दी बिन कोय मेहनत कइले हम सब के आदत पड़ गेले ह अइसन जिनगी जीये के कि सब कुछ बन्नल बनावल मिल जाय दोसर के मदत से चल्ले के दोसर के चबावल खाय के  खैर जब बड़का घंटा बजलइ त हरेक कोय प्रत्यक्ष रूप से सामने आ गेलइ कि असलियत में कइसन हइ लेकिन तइयो नैतिकता आउ ई कहल जाय नियम त अपने के फिकिर कउन बात के हइ अप्रत्याशित रूप से रस्कोलनिकोव बीच में बोल उठलइ  अपनहीं के सिद्धान्त के अनुसार तो सब कुछ होलइ हमर सिद्धान्त के अनुसार कइसे आ ऊ परिणाम तक जाके देखथिन जेकर अभी अभी अपने पैरवी कर रहलथिन हल त ई निष्कर्ष निकसतइ कि लोग के गला रेत देल जा सकऽ हइ हे भगमान लूझिन चिल्लइला  नयँ अइसन बात नयँ हइ ज़ोसिमोव बोललइ  रस्कोलनिकोव सोफा पर पीयर पड़ल हलइ उपरौला होंठ फड़क रहले हल आउ ओकरा साँस लेवे में तकलीफ हो रहले हल  हर चीज के हद होवऽ हइ अहंकार से लूझिन बात जारी रखलका आर्थिक विचार हत्या के आमंत्रण नयँ हइ आउ अगर खाली ई मान लेल जाय आउ की ई सच हकइ कि अपने रस्कोलनिकोव फेर से बीच में बोल पड़लइ गोस्सा से ओकर अवाज में कंपन हलइ जेकरा में एक प्रकार के जीत के खुशी सुनाय देब करऽ हलइ की ई सच हइ कि अपने अपन वाग्दत्ता मंगेतर के कहलथिन हल ठीक ओहे बखत जब ओकरा तरफ से सहमति प्राप्त कइलथिन कि ई बात के अपने के सबसे जादे खुशी हइ कि ऊ कंगाल हकइ काहेकि कंगाली से ग्रस्त घरवली लाना जादे फायदेमंद होवऽ हइ ताकि ओकरा पर बाद में धाक जमावल जा सकइ आउ ई बात के ताना देल जाय कि ओकरा पर अपने उपकार कइलथिन हँ आदरणीय महोदय पूरा तमतमाल आउ परेशान लूझिन गोस्सा के मारे आउ चिढ़के चिल्ला उठला आदरणीय महोदय हमर बात के ई तरह तोड़ल मरोड़ल गेले ह हमरा माफ करथिन लेकिन हमरा अवश्य कहे के चाही कि अफवाह जे अपने के पास पहुँचले ह अथवा ई कहना बेहतर होतइ कि अपने के पास पहुँचावल गेले ह ओकरा में कोय वास्तविक आधार नयँ हइ आउ हमरा शक हइ कि केऽ एक शब्द में ई तीर एक शब्द में अपने के माय एकरो बेगर हमरा लगल हल कि ऊ अपन सब्भे सर्वोत्तम गुण के बावजूद उनकर विचार में कुछ हर्षोन्मत्तता आउ भावुकता के झलक हइ लेकिन तइयो हम ई गुमान से हजारों कोस दूर हलिअइ कि हमर बात के ऊ एतना विकृत मनगढ़ंत रूप में समझता आउ पेश करता आउ आखिर में आखिर में आ जानऽ हथिन की रस्कोलनिकोव चिल्ला उठलइ तकिया पर से अपन सिर उठइते आउ सीधे उनका तरफ तीक्ष्ण चमकते दृष्टि से देखते जानऽ हथिन की आ कीऽ महोदय लूझिन रुक गेला आउ नराज आउ चुनौती भरल नजर से इंतजार करते रहला  ई चुप्पी कुछ सेकेंड तक रहलइ  आउ ई कि अगर अपने एक्को तुरी आउ हमर माय के बारे अपन मुँह से एक्को शब्द निकासे के जुर्रत करथिन त हम अपने के उलटके ज़ीना से निच्चे फेंक देबइ तोरा की हो गेलो ह रज़ुमिख़िन चिल्लइलइ  हूँ त ई बात हइ महोदय लूझिन के चेहरा पीयर पड़ गेलइ आउ ऊ अपन होंठ चबावे लगला  हमर बात सुनथिन महोदय ऊ सँभल सँभल के आउ खुद के यथासंभव नियंत्रित करते लेकिन तइयो हँफते हँफते कहना चालू कइलका हम पहिलहीं अन्दर कदम रखतहीं अपने के विद्वेष के भाँप गेलिए हल लेकिन जान बूझके हियाँ पर ठहर गेलिअइ ताकि आउ कुछ अधिक जान सकिअइ  हम बेमार अदमी के आउ रिश्तेदार के बहुत कुछ माफ कर सकऽ हिअइ लेकिन अब अपने के कभी नयँ महोदय हम बेमार नयँ हकूँ रस्कोलनिकोव चिल्लइलइ  तब तो आउ विशेष रूप से महोदय जहन्नुम में जाथिन अपने लेकिन अपन बात बिन पूरा कइलहीं फेर से टेबुल आउ कुरसी के बीच से रस्ता बनइते लूझिन खुद्दे निकल गेला रज़ुमिख़िन अबरी खड़ी हो गेलइ ताकि उनका रस्ता मिल जाय  केकरो तरफ बिन नजर कइले आउ ज़ोसिमोव तरफ अपन सिर बिन हिलइलहीं जे काफी देर से उनका सिर हिलाके रोगी के अकेल्ले छोड़ देवे खातिर इस्तारा करब करऽ हलइ लूझिन बाहर चल गेला अपन टोप के सवधानी से कन्हा के ऊँचाई तक उठइते जब ऊ थोड़े सन झुकके दरवाजा से बहरसी निकस रहला हल  आउ ऊ बखत उनकर पीठ में के झुकाव भी मानूँ ई व्यक्त कर रहले हल कि ऊ अपने साथ केतना अपमान ढोले जा रहला ह  की संभव हइ की अइसन संभव हइ रज़ुमिख़िन भौंचक्का होल सिर हिलइते बोललइ  हमरा छोड़ द सब मिलके हमरा छोड़ द रस्कोलनिकोव क्रोधावेश में चिल्ला उठलइ  ए जालिम सब हमरा आखिर छोड़ते जइबऽ कि नयँ हम तोहन्हीं से भयभीत नयँ हकियो हम अब केकरो से केकरो से नयँ डरऽ हियो चल जा हमरा भिजुन से हम अकेल्ले रहे ल चाहऽ हूँ अकेल्ले अकेल्ले अकेल्ले चलल जाय ज़ोसिमोव कहलकइ सिर हिलाके रज़ुमिख़िन के इशारा कइलकइ  हे भगमान की वास्तव में एकरा अइसीं छोड़ देल जाय चलल जाय आग्रहपूर्वक ज़ोसिमोव दोहरइलकइ आउ निकस गेलइ  रज़ुमिख़िन थोड़े देर सोचते रहलइ आउ फेर ओकरा पीछू दौड़ पड़लइ  आउ जादे खराब हो सकऽ हइ अगर हमन्हीं ओकर कहे मोताबिक नयँ करऽ हिअइ ज़ोसिमोव बोललइ जे ज़ीना पर पहुँच चुकले हल  ओकरा नराज नयँ करे के चाही ओकरा की हो गेले ह अगर ओकरा खाली एगो कोय प्रकार के अनुकूल झटका लगइ त काम बन जाय आझ ऊ बरियार हलइ जानऽ हो ओकर दिमाग में कुछ तो हकइ कुछ तो अडिग भारी ई बात के हमरा डर हइ पक्का हाँ अइकी ई मिस्टर शायद ई प्योत्र पित्रोविच बातचीत से साफ हइ कि ऊ ओकर बहिनी के साथ शादी करे वला हका आउ रोद्या के एकरा बारे ठीक ओकर बेमारी के पहिले चिट्ठी मिलले हल हाँ शैतान ओकरा अभी लइलकइ शायद सब काम बिगाड़ देलकइ  आ तूँ नोटिस कइलहो कि ऊ रस्कोलनिकोव सब मामला में विरक्त रहऽ हइ सब कुछ पर चुपचाप रहऽ हइ खाली एक बात के छोड़के जेकरा पर ऊ भड़क उट्ठऽ हइ ई हइ हत्या हाँ हाँ रज़ुमिख़िन बात समझ गेलइ बिलकुल नोटिस कइलिअइ ऊ रुचि ले हइ डर जा हइ  ई बात तो ओकरा ओकर बेमारी के दिनमे डरा देलकइ पुलिस चीफ के दफ्तर में ऊ मूर्छित होके गिर गेलइ  तूँ हमरा आझ साँझ के विस्तार से बतावऽ आ हम तोरा कुछ बाद में बतइबो  ओकरा में हमरा दिलचस्पी हकइ बहुत आध घंटा के बाद हम जाके ओकरा चेक करबइ सूजन लेकिन नयँ होतइ धन्यवाद आ हम पाशेन्का के पास इंतजार करबो आउ नस्तास्या के माध्यम से ओकर देखरेख करते रहबो रस्कोलनिकोव अकेल्ले रह गेला पर अधीरता आउ उदासी से नस्तास्या तरफ देखलकइ लेकिन ऊ बाहर जाय में देर कर देलकइ  चाय तो अब पीबऽ ऊ पुछलकइ  बाद में हमरा नीन आ रहल ह हमरा अकेल्ले छोड़ दे ऊ झट से अपन मुँह देवाल तरफ फेर लेलकइ नस्तास्या बाहर निकस गेलइ  सूची पिछला अगला बेला आज दुपहर से साँझ हाली होइये न रहल हे  लगइत हे कि ब्रह्मा के दिन हो गेल हे  सुगिया दीदी सबेरही से खाय बनावे में लग गेल होयत  दिनऽ छते खाय तइयार कर देत बाकि आज दिन खतम होवे के नामे न लेइत हे  नया नया बहिन भेलथुन हे  नया धोबिनया आवऽ हे लुगरिये साबुन लगावऽ हे  नया पुराना के बात न हे बेला जेकरा एक तुरी बहिन के निहछल परेम के दरसन हो जा हे ओकर हिरदा के सब कलमस दूर हो जा हे  आज हमर मन में कोई तरह के दुराव छिपाव छल कपट न हे  सुगिया हमर नया बहिन नऽ बलुक जनम जनम के बहिन हे  ऊ हमरा ला रोज खाय बनाके हमर आसा में रहऽ हे  हम ओकरा पहिले नऽ चिन्हली हल  आज चिन्ह लेली  वैसे नऽ हवऽ साज सुज आउ जात जुत के परसतथुन आउ तू निहार निहार के खइहऽ हमर बनावल तो अब रुचवे न करतवऽ  पहिले कभी कभार खा ले हलऽ  अब ओहू छोड़ देवऽ  आज एक हप्ताह हो गेल बाकि नानी के मूरति भिजुन से दिन में भीड़ कखनीओं कम न होबे  एक न एक अदमी इया मेहरारु फूल माला लेले नानी के मूरति पर चढ़ावेला जुटल रहथ  गाँव के नऽ देहात से भी अदमी आवे लगलन हल  गाँव में बसल ई देस मूरत पूजे में तेज हे  मूरत के पीछे का भाव हे ई देखे आउ खोजे के जरूरत कोई न समझे  लोग आवथ पूजा करत आउ मनौता मानके चल जाथ  सुगिया नानी टोला पर भी रहके अकेले में कोका न पावइत हल  किरिन फूटे से रात ला कोई न कोई उहाँ जुटले रहथ  दिन भर तो स्कूल के लइकन आउ अस्पताल के रोगी से उ जगह जाय  लोग नानी के दुरगा के अवतार माने लगलन हल  जिनगी में नानी पर दुरगा जी आवऽ हलथिन  ई बात तो सब बूढ़ पुरनिया देखलन भी हल  इहे बात अब अवतार के रूप धर लेलक हे  से भीड़ बरोबर लगल रहे  सेवा आउ कर्म बेला आउ सुसमा प्रेम आउ निष्ठा सुक्खू आउ नगीना एगो चतुर्भुज  रग्घू सुन्नर आउ अल्हैत चा एगो त्रिभुज दुर्जनता संसय आउ बुद्धिहीन जोस  सूरूज महतो आउ रोझन कर्मयोगी महात्मा  तब भिखना बुधुआ जमुना वर्तमान समाज में बहइत लोग जेकरा में मिसिर आउ बरमा परिवर्त्तन के मोताबिक बदलाव जे नानी के एक परम्परा खतम करके चतुर्भुज आउ त्रिभुज के परम्परा में जी रहलन हे  सुक्खू नगीना के सबला परेम आउ काम में निष्ठा देखके ओहनी बरमा मिसिर आज सुखी न दुखी हथ बलुक अचरज से भरल हथ  दोसर लोग के सुगिया ऊपरे से तितली नियन लोकऽ हल जे कई तरह के फूल पर अपन सूढ़ गड़ाके ओकर गंध तो लेल चाहऽ हल बाकि फूल के गोदी पर में बइठल न चाहऽ हल  ऊ एतने उमिर में जान गेल हल कि फूल के सिकुड़ गेला पर तितली ओकरे में बन्हा जा हे फिन ओकरा उड़े के अजादी खतम हो जा हे  कोई कोई फूल तो तितली के एतना जकड़ ले हथ कि ओकर दम घूटे लगऽ हे इया कभी ओकर मउअत भी आ जा हे  काहे से कि सब फूल तो कमल नियन न होय जे दिन पे खिल जाय आउ ओकरा पर बइठल तितली उड़ जाय  जादेतर फूल तो फूलाके सिकुड़लन तो सिकुड़ले रह गेलन  इहे गुने सुगिया कोई फूल से चिपकऽ न हल खाली सूंघीये के ओकरा पहचान जा हल  ओकर स्कूल के एगो सवँरकी दीदी बरोबर पढ़ावइत खनी कहऽ हलथिन कि मरद जात के बच्चा पर कभी विसवास आज के लइकी के न करे के चहीं न तो ओकरा जरे परऽ हे इया झंखे परऽ हे  ई बात सुगिया के हर बखत इयाद रहऽ हे  दसहरा के बाद सुखदीरी के तइयारी सुरुम भे गेल  नानी टोला उर्फ रग्घू टोला में फूस से छावल माटी के घर जादे हल जेकर लिपाई पोताई ला माटी बहरी से लावे परऽ हल  से नानी टोला पर के मेहरारुन के जमात बाला पर से गोरकी माटी लावे ला कपार पर ओड़िया आउ हाथ में खंती लेले जाय लगलन हल  आज अनमनाहे में सुगिया घरे घर से लोग के बोला लौलक आउ कपार पर ओड़िया ओढ़ले रग्घू बहु टेनिया के माय बुधिया आउ एहनी जवनकीन में एगो बूढ़ जमुना के माय भी सामिल हो गेल  पनघट के बतकही नियन ओहनी धान के आरी पर बतिआइत बतिआइत नहर पर पीपर तर से होके संडक पर के भूतहा बर तर पहुँचलन तो सुगिया के करेजा धकर धकर करे लगल बाकि उहाँ केकरो बरहोर धरके ढुलुआ ढुलइत न देखलक  बाला पर पहुँचे में तनी देरी लग जा हल  गाँव से मील भर ला दूरी परऽ हल  उहाँ के गोरकी माटी से देवाल खूब बढ़िया लिपा हल आउ गोर चमके लगऽ हल  से आजकल बाला पर जने तने ढेर मानी मटखान खना जा हल  एगो अइसने मटखान पर जाके एहनी के जमात बइठ गेल  रग्घू अब खाली गाँव के अल्हेत दल के नेता नऽ हल ऊ कसबा के नेकलाइट के नेता भी बन गेल हल  गते गते अपन काम करना छोड़े लगल  चंदा से ओकरा ढेरे पइसा मिल जा हल  से ऊ सोचलक कि नेता के सब गुन जब तक न अपनावल जायत तब तक ओकर रोब न जमत  अब ऊ खादी के धोती आउ बंडी पेन्हे लगल  कसबा के काम के मालिक भी ओकरा से सहमे लगल आउ काम न कैला पर भी ओकरा में मोसहरा दे दे हल  से रग्घू अब नेता के दोसर गुन भी अपना लेलक  पहिले ऊ ठरा पीअ हल अब ऊ ब्रांडी आउ बीयर पीये लगल काहे से कि ई नेता के जरूरी गुन हे  नेता के सबसे जरूरी गुन के तो ऊ पहिले ही अपना लेलक हल  खाली एगो दूगो मेहरारू ओकरा घटइत हल न तो ऊ अब तक पूरा पकिया नेता बन जाइत  कतिकउर के घामा में मिचाई कोड़के सुन्नर घरे आयल घइला से पानी ढारके गटर गटर एक लोटा खींच लेलक आउ फिनो दोसरो लोटा में से आधा पानी पी गेल आउ तिरमिराइत घामा मेकर तड़तड़ाइत पसेना के हाथ से सिरोक के अंगना के ओसारा में गमछी बिछाके लोघड़ गेल  टेनिया के माय अँचरा से हावा करे लगलई  आज सुन्नर के मन कइसन तो करइत हल  से ऊ फिनो पानी मांगलक तो टेनिया के माय लोटा में पानी देलक  सुन्नर जइसही लोटा में मुँह लगौलक कि भ भऽ भगऽ फेंक देलक  ऊ फिनो गमछा पर लोघड़ गेल  ओकर ताबड़ तोड़ तरास लगइत हल  आउ जइसही पानी पीये तइसही फेंक देवे  लगवहिये चार पाँचगो कै कैला के बाद ऊ सुस्त पड़ गेल फिनो ओकरा दस्त भी होवे लगल  एक दू तुरी तो उठके ऊ नगदी के गौठा में गेल बाकि ओकरा हुबा न हल कि खड़ा भी होय  से टेनिया के माय अगने में गबड़ा खान देलक  सुन्नर पानी पीअथ आउ ओका देथ  दिसा भी पानीये नियन हो रहल हल  उनकर हालत बिगड़ रहल हल  हाथ गोड़ में पिडुरी चढ़े लगल  से टेनिया के माय दउड़ल अस्पताल में गेल आउ डगदर साहेब के सब हाल कह सुनौलक  डागदर कहलन कि हम आवइत हियो  तू अगाड़ी चलके पचीस रोपेआ के इंतजाम कर गेल  दवाई के दाम अलगे से लगतो  बहुत बात अइसन हो हे जेकरा प्रचार कैला पर भी ऊ न फैले  ओकरा ला रेडियो अकबार आउ आजकल दूरदर्सन के मदद लेल जा हे  एतना खर्चा कैला पर भी ढेर बात प्रचार में न आवे बाकि कुछ अइसन भी बात हे जेकरा प्रचार करे के जरूरत न पड़े  अपने अपने हावा के पाँख पर चढ़के घरे घरे घूम जा हे आउ काने काने सउँसे समाज में फैल जा हे  इहे तो दुनिया के रीत हे  जेकरा छिपावल जाय ऊ न छीपे आउ जेकरो लुकावल जाय ऊ परघट हो जाय  कइसन हे ई दुनिया नेकी करे बदी मिले आउ बदी के भी नेकीये मिले  ई कहाँ के रेवाज हे अँखिगर के दिद बइठे तो कहले जा हे बाकि आन्हर के अँखिगर कहेला कोई तइयार न होय  तनी आदरे देवेला हे तो भाई सूरदास तक सुने उनका मोका मिल जा हे  दुनिया में इहे सब तो होइत आयल हे  पढ़े फारसी बेचे तेल देखो रे किस्मत के खेल  कहके रग्घू जमुना दने ताकलक आउ ई भरल बरसात में भी जुता मचमचावइत पक्की संडक धैले घरे चलल जाइत हल  जमुना बोलल केतनो हथिन तो मलिकारे घराना के न हथिन हो  अइसे काहे बोलऽ हें रग्घू अभी तो हमनी अपने में बतिआइत ही फिनो तो लोग मुँह पर कहतइन  भोला बेचारा टुअर पोती के पोसे पाले लगल  नाव पर ले जा के पोती के सुता देवे आउ अपने समुन्दर में डुबकी लगा के मछरी मोती निकाले  ई तरी गते गते पोती कुछ सेयान भेलई तो ऊ दादा के काम में मदद करे लगल  अइसेहीं काम चलइत हल  एक रोज भोला के पोती सुरूपा समुन्दर किनारे खेलइत हल तो एगो राजकुमार के नजर ओकरा पर परल  ऊ ओकरा देख के मोहित हो गेल आउ मन में ठान लेलक कि हम बिआह करब तो एकरे से  से एक दिन राजकुमार समुन्दर किनारे एगो पेड़ पर जा के बइठ रहल  सुरूपा नीचे समुन्दर में बंसी बझावइत हल  जब ऊ बंसी के कस के पानी से तीरलक आउ ऊपरे फेंकलक तो पेड़ पर बइठल राजकुमार के धोती में बझ गेल  नीचे से सुरूपा खींच रहल हे बाकि बंसी खींचइते नऽ हल  जब कस के झिट्टी दे के खींचलक तो राजकुमार के धोती के एगो टुकड़ा बंसी के साथे खींचायल चल आयल  सुरूपा देखलक तो राजकुमार रोके लगलन  ऊ डर के मारे भागल  ई तरी सुरूपा राजकुमार के मेल जोल हो जायल करे  राजा के ई बात मालूम भेल तो ऊ समुन्दर से मोती निकाले ला बंद करा देलन  मछुआरा के मुखिया राजा भिर फरियाद ले के गेल बाकि कोई फायदा नऽ भेल  से मुखिया कहलक कि हमनी के मोती निकाले ला बंद कैल गेल हे मछरी मारे ला नऽ से बस ओहनी मछरी मार के खाय पीय लगालन  एक रोज सुरूपा मछली ला जाल डालले हल कि राजा के सिपाही जाके ओकरा तंग करे लगलन तो राजकुमार जाके सिपहियन के दू चार हाथ देलन आउ भगा देलन  अब हल्ला भेल कि राजकुमार सुरूपा से परेम करऽ हथ  राजा के भी ई बात मालूम मे गेल  एक रोज भोला राजा भिरू जा के सुरूपा के सादी ला कहलक तो राजा बिगड़ के भूत हो गेलन  सब लोग के कहला पर राजा तइयार भेलन आउ अप्पन सरत सुनौलन हमरा राजा नियन दान दहेज पोसाक देवे परतो आउ वसंत के इज्जत करे परतो भोला काली माई के भरोसे सब कुछ गछ लेलक  माई के गोहरा के समुन्दर भिरू गेल आउ डुबकी मारलक  जब नीचे माटी भिरू गेल तो ओकरा मोती के खजाना मिलल जेकरा ले के ऊ ऊपरे निकल आयल  ढेर मोती बेच के सब समान खरीदलक आठ एगो अनमोल मोती राजा के दहेज में देबे ला  रख लेलक  सादी के दिन नजदीक आयल तऽ राजा सोचलन कि मछुअरवा के मोतिये चोरा लेल जाय तो बिआह कइसे करे ला तइयार होयत  से ऊ मोती चोरवा के समुन्दर में फेंकवा देलन  ठीक दिन पर राजा बराती ले के भोला ही पहुँचलन आउ दरवाजा लगे के तइयारी भेल तो राजा अनमोल मोती माँगलन  बाकि मोती रहो तब नऽ  राजा सब के हुकुम देलन कि बराती लौट जाय  ई सुन के भोला बड़ा परसान भेल आउ दोसर मोती के खोज में समुन्दर दने  दउडल  ओकरा पाछे ओकर लड़की भी दउड़ल सेकरा पाछे राजकुमार भी दउड़लन भिखना के रिंग रिंग के खेल गाँव में न चलल तो ऊ सब समान उठाके कसबा में ले आयल आउ टिसन के बगले में जम के डेरा डाल देलक  बुधुआ अब ओकरा ही नोकरी न करे बलुक ऊ रिंग रिंग में साझेदार हो गेल हे  टिकस काटे ओला अब एहनी के एगो बौना अदमी मिल गेल हे जे मजकिया के भी काम करऽ हे  ओकर मजाके में भुला के लोग टिकस कटा ले हथ  भीतरे घुसत ही एक पुड़िया चटपटीदार फंकी मिल जा हे तो रिंग रिंग खेले ओला भीतरे घुसल अदमी के हौसला बढ़ जा हे  तम्बू के भीतरे रिंग रिंग खेल के साथे कई तरह के जुगा हो हे जेकरा में देखवइया फँसीये जा हे  भिखना अब चलाक हो गेल  ई सब खेल के परमिट भी बी०डी०ओ० से ले लेलक  आउ कसबा के निमन निमन अदमी ही भी फ्री टिकस पहुँचा दे हे  बढ़का घेरा में एक जगुन रगन रगन के चिरई भी रखले हे आउ एकाध जगुन नाँच गाना भी होइत रहऽ हे  से भिखना आउ बुधुआ के साझेदारी में रिंग रिंग के खेल के बेस परचार हो गेल हे आउ अमदनी भी बेसे हो जा हे  अपराध आउ दंड भाग अध्याय ज़ोसिमोव उँचगर आउ मोटगर अदमी हलइ थुलथुल आउ बेरंग पीयर सफाचट चेहरा सीधा सन नियन उज्जर केश चश्मा लगइले आउ मोटगर फुल्लल अँगुरी पर सोना के अँगूठी  ऊ करीब सताइस साल के हलइ  ऊ ढीला ढाला फैशनदार हलका रंग के कोट पेन्हले हलइ हलका रंग के गरमी वला फुलपैंट आउ सामान्य रूप से देह पर सब कुछ ढीला ढाला फैशनदार आउ बिलकुल नया कपड़ा ब्रैंड न्यू घड़ी के चेन भारी भरकम  ओकर चाल चलन सुस्त हलइ मानूँ निष्क्रिय आउ साथे साथ जानल पछानल मनमौजी मिथ्याभिमान हलाँकि जबरदस्ती गोपनीय बनावे के प्रयास तइयो हमेशे उभरके सामने आ जा हलइ  ओकरा से परिचित लोग ओकरा भारी अदमी समझऽ हलइ लेकिन ओकन्हीं के कहना हलइ कि ऊ अपन काम में होशियार हइ  हम तो भाय तोरा हीं दू तुरी गेलियो हल देखऽ हो होश में आ गेला ह रज़ुमिख़िन चिल्लइलइ  देखऽ हिअइ देखऽ हिअइ अच्छऽ त अभी तबीयत कइसन हको अयँ ज़ोसिमोव रस्कोलनिकोव से मुखातिब होलइ ओकरा तरफ एकटक देखते आउ ओकर पास सोफा पर अपन गोड़ रखके बइठते जाहाँ ऊ तुरते यथासंभव अपन देह फैला लेलकइ  अभियो अवसाद में हका रज़ुमिख़िन बात जारी रखलकइ उनकर छालटी हमन्हीं अभिए बदललिए ह आउ ई एकरा चलते कन्ने कन्ने रोवे रोवे के अवस्था में आ गेला हल  ई बात समझल जा सकऽ हइ छालटी बाधो में देल जा सकऽ हलइ अगर उनका खुद इच्छा नयँ हइ नस तो ठीक चल रहले ह  आउ मथवा अभियो कुछ कुछ पिराऽ हको अयँ हम ठीक हकूँ हम बिलकुल ठीक हकूँ अचानक सोफा पर उठके बइठके आउ आँख चमकाके रस्कोलनिकोव दृढ़ स्वर में आउ चिढ़के बोललइ लेकिन तुरते उ फेर से तकिया पर पड़ गेलइ आउ देवाल तरफ मुँह कर लेलकइ  ज़ोसिमोव एकटक ओकरा देखते रहलइ  बहुत अच्छा सब कुछ जइसे होवे के चाही ओइसीं हइ ऊ धीमे स्वर में बोललइ  कुछ खइलका ह ऊ लोग बता देलकइ आउ पुछलकइ कि कउची कउची खाय लगी देल जा सकऽ हइ  सब कुछ देल जा सकऽ हइ सूप चाय मशरूम आउ खीरा जाहिर हइ नयँ देवे के चाही आउ अच्छा हइ कि बीफ़ गोमांस भी नयँ देल जाय आउ हाँ एकरा में बकवास करे के की जरूरत हइ ऊ आउ रज़ुमिख़िन एक दोसरा के देखलकइ  कोय द्रव वला दवाय नयँ आउ दोसरा सब कुछ नयँ आउ कल हम देखबइ आझो हो सकऽ हइ अच्छऽ हाँ बिहान साँझ के हम इनका टहलावे लगी ले जइबइ रज़ुमिख़िन निश्चय कइलकइ  यूसुपोव बाग आ बाद में पले द क्रिस्ताल जइबइ  बिहान तो हम इनका जरिक्को छेड़े ल नयँ चाहबइ तइयो थोड़ा बहुत खैर तखने देखल जइतइ  अरे अरे आझ तो हमरा घरहेली गृह प्रवेश मनावे के हके दुइये डेग आगू एहो आ सकऽ हका  हमन्हीं बीच ई सोफा पर पड़ सकऽ हका तूँ तो रहबऽ न अचानक रज़ुमिख़िन ज़ोसिमोव तरफ मुखातिब होलइ  भूलिहऽ नयँ वादा कइलऽ हल  शायद हम कुछ देर से अइबो  हुआँ कउची कउची के इंतजाम कइलऽ ह अरे कुछ नयँ चाय वोदका हिलसा मछली  समोसा परसल जइतइ अपने लोग होते जइता  ठीक ठीक केऽ सब्भे हिएँ के हका आउ सब लगभग नयके हका वास्तव में बूढ़े चाचा के छोड़के लेकिन ओहो नयके हका कल्हिएँ पितिरबुर्ग अइला ह कोय काम के सिलसिले में हमन्हीं के भेंट पाँच बरस में एक तुरी होवऽ हइ  ऊ की करऽ हथुन ऊ जिला के पोस्मास्टर के पद पर सारी जिनगी नीरस बितइलका जरी मनी पेंशन मिल्लऽ हइ पैंसठ साल के हथिन चरचा के लायक कोय विशेष बात नयँ हइ तइयो हम उनका प्यार करऽ ही  पोरफ़ीरी पित्रोविच आवेवला हका अन्वेषण विभाग के स्थानीय पुलिस इंस्पेक्टर वकील  लेकिन शायद तोरा मालूम हको त ओहो कोय तरह से तोर रिश्तेदार हथुन बहुत दूर के लेकिन तूँ त्योरी काहे लगी चढ़ा रहलऽ ह चूँकि एक तुरी उनका साथ झगड़ा कइलऽ मतलब शायद तूँ नयँ अइबऽ हम तो ओकरा पर थुक्कऽ हिअइ ई तो आउ निम्मन बात हइ  खैर आ हुआँ छात्र सब एगो शिक्षक एगो सरकारी किरानी एगो संगीतज्ञ सेना के एगो अफसर ज़म्योतोव किरपा करके हमरा बतावऽ कि तोहर चाहे उनकर ज़ोसिमोव सिर हिलाके रस्कोलनिकोव तरफ इशारा कइलकइ हुआँ पर ज़म्योतोव के साथ की एक रंगन पसीन के चीज हो सकऽ हइ ओह ई झगड़ालू लोग सिद्धान्त आउ तूँ सब्भे त कमानी स्प्रिंग नियन सिद्धान्त पर अड़ल व्यक्ति अपन इच्छा शक्ति के अनुसार तो मुड़ नयँ सकबऽ लेकिन हमर विचार में अगर निम्मन अदमी हइ त एहे सिद्धान्त हइ आउ हम आउ कुछ जाने ल नयँ चाहऽ ही  ज़म्योतोव एगो बहुत निम्मन अदमी हइ  आउ अप्पन हाथ गरम रक्खऽ हइ अर्थात् घूस ले हइ  अच्छऽ आउ अपन हाथ गरम करऽ हइ त ओकरा पर थुक्कल जाय अगर घूस ले हइ त एकरा से की होवऽ हइ अचानक रज़ुमिख़िन चिल्लइलइ एक प्रकार से अस्वाभाविक रूप से गोसाऽ के  की हम तोहन्हीं से ई बात के प्रशंसा कइलियो कि ऊ अपन हाथ गरम करऽ हइ हम कहलियो कि ऊ अपन प्रकार के खाली निम्मन अदमी हकइ आउ सीधे सीधे सब्भे तरह से कोय अदमी के देखल जाय त केतना अदमी निम्मन बचतइ हमरा ई पक्का विश्वास हइ कि तब हमरा हमर अँतड़ी मिलाके कोय एगो पकावल पियाज से जादे कीमत के नयँ समझतइ ओहो तब जब तोरो मिला देवल जाय ई कम हइ हम तो तोरा लगी दू पियाज देबो लेकिन हम तो तोरा लगी देबो खाली एगो बहुत मजाक हो गेलो ज़म्योतोव अभियो लड़का हइ हम अभियो ओकर बाल नोच सकऽ हिअइ काहेकि ओकरा तीरे के चाही ढकले के नयँ  कोय व्यक्ति के ढकेलके सुधार नयँ सकऽ हो खास करके अगर ऊ लड़का हइ  लड़का के साथ दोगना सवधानी के जरूरत होवऽ हइ  ए प्रगतिशील बुद्धू लोग तोहन्हीं के कुच्छो नयँ समझ में आवऽ हको अदमी के आदर नयँ करके खुद के अनादर करऽ ह आउ अगर जाने ल चाहऽ ह तब हम सब शायद मिलके एक काम शुरू कइलिए ह  हम ई जाने लगी चाहबइ  अरे ई सब कुछ पेंटर के संबंध में हकइ मतलब एगो घर के पुताई करे वला के बारे हमन्हीं ओकरा बाहर निकासबइ छोड़इबइ हलाँकि अब कोय तकलीफ के बात नयँ हइ  मामला बिलकुल बिलकुल अब साफ हइ हमन्हीं के बस थोड़े जोर लगावे पड़तइ  अब फेर ई घर के पुताई करे वला के की खिस्सा हइ काहे सच में हम नयँ बतइलियो हल वास्तव में नयँ अरे हाँ हम तोरा खाली शुरुआत वला खिस्सा बतइलियो हल ई बुढ़िया के हत्या के बारे जे गिरवी रक्खे के काम करऽ हलइ एगो सरकारी किरानी के विधवा हियाँ पर एगो घर के पुताई करे वला फँस गेलइ अरे ई हत्या के बारे तो हम तोरो से पहिले सुनलिए हल आउ एकरा में हमरा दिलचस्पियो हइ कुछ कुछ एक कारण से हम ई घटना के बारे अखबरवो में पढ़लिए हल आउ अइकी लिज़ावेता के भी तो हत्या हो गेलइ अचानक नस्तास्या बक गेलइ रस्कोलनिकोव तरफ मुखातिब होके  ऊ पूरे समय तक कमरे में हलइ दरवजवा के बगल में चिपकल सुन रहले हल  लिज़ावेता के मोसकिल से सुनाय देल जाय वला अवाज में रस्कोलनिकोव बड़बड़इलइ  आ ऊ लिज़ावेता के समान बेचे वली के तूँ नयँ जानऽ ह ऊ हियाँ निचला मंजिल पे अइते रहऽ हलइ  एक तुरी तोहर कमीज के रफू कइलको हल  रस्कोलनिकोव देवाल के तरफ मुँह कर लेलकइ जाहाँ गंदका पियरका कगजवा पर के उजरकन छोटगर छोटगर फुलवन में से एगो भद्दा सन उज्जर फूल चुन लेलकइ जेकरा में भूरा रंग के एक प्रकार के धारी हलइ आउ ओकरा जाँचे लगलइ ओकरा में केतना पत्ती हकइ पतियन में कइसन दाँता काँटा हकइ आउ केतना धारी हइ  ओकरा अइसन लग रहले हल कि ओकर हाथ गोड़ सुन्न पड़ल हइ मानूँ काटके अलगे कर देल गेल ह लेकिन ऊ तनिक्को हिलहूँ डुल्ले के कोशिश नयँ कर रहले हल आउ फुलवा तरफ एकटक देख रहले हल  लेकिन ऊ घर के पुताई करे वला के की होलइ एक प्रकार के खास नराजगी के साथ ज़ोसिमोव नस्तास्या के बड़बड़ाहट के बीच में कटलकइ  ऊ एगो उच्छ्वास लेके चुप हो गेलइ  आ ओकरा तो हत्यारा समझ लेल गेलइ रज़ुमिख़िन जोश के साथ बात जारी रखलकइ  एकर कोय सबूतो हइ की खाक हइ सबूत बल्कि सबूत के नाम पर खाली ई सबूत तो कोय सबूत नयँ हइ अइकी एहे बात के साबित करे के जरूरत हइ ई बिलकुल पक्का ओहे हइ कि ओकन्हीं सबसे पहिले एकन्हीं के धर लेलकइ आउ एकन्हीं पर सन्देह कइलकइ की नाम हइ एकन्हीं के हाँ कोख़ आउ पेस्त्र्याकोव  छी कइसन बेवकूफी कइल जा रहले ह कोय बाहरी अदमी के भी घिन आवऽ हइ पेस्त्र्याकोव तो शायद आझ हमरा हीं आवे वला हइ अच्छऽ रोद्या तूँ तो ई मामला के बारे जानऽ होतऽ तोर बेमार पड़े के पहिले के बात हको ठीक ऊ घटना के एक दिन पहिले के जब थनमा में तूँ बेहोश होके गिर गेलहो हल जब हुआँ लोग एकरा बारे बातचीत कर रहले हल ज़ोसिमोव उत्सुकता से रस्कोलनिकोव के देख रहले हल लेकिन ऊ हिललइ नयँ  आ तूँ जन्नऽ ह रज़ुमिख़िन हम तोरा देखऽ हियो तूँ कइसन हड़बड़िया अदमी हकऽ ज़ोसिमोव टिप्पणी कइलकइ  अइसन हो सकऽ हइ तइयो हमन्हीं ओकरा छोड़ा लेबइ रज़ुमिख़िन टेबुल पर मुक्का मारके चिल्ला उठलइ  जानऽ हो हमरा सबसे जादे खेदजनक की लगऽ हइ ई बात से नयँ कि ओकन्हीं झूठ बोलऽ हइ झूठ के हमेशे माफ कर देल जा सकऽ हइ झूठ बोलना तो निम्मन बात हइ काहेकि एकरा सहारे सच के पता लगावल जा हइ  नयँ खेदजनक ई बात हइ कि ओकन्हीं झूठ बोलऽ हइ आउ साथे साथ अपन झूठ के पूजा करऽ हइ  हम पोरफ़ीरी के आदर करऽ हिअइ लेकिन मसलन पहिले पहिल कउची उनका चक्कर में डाल देलकइ दरवाजा अन्दर से बन हलइ लेकिन जब दरबान के साथ अइते गेला त दरवाजा खुल्लल हलइ एकर मतलब ई हइ कि कोख़ आउ पेस्त्र्याकोव हत्या कइलकइ त ई हई ओकन्हीं के तर्क एतना उत्तेजित मत होवऽ ओकन्हीं के खाली गिरफ्तार कइल गेलइ ओकन्हीं के अइसन कइसूँ करहीं पड़ते हल प्रसंगवश हम ई कोख़ से मिल्लऽ हलिअइ ऊ मालूम पड़लइ बुढ़िया के हियाँ से गिरवी के गर छोड़ावल समान खरीदऽ हलइ हइ न हाँ एक प्रकार के चालबाज ऊ करजा के वचनपत्र भी खरीदऽ हइ  अवैध व्यापारी  भाड़ में जाय ऊ जन्नऽ हो हमरा कउची पर जरनी बरऽ हइ ओकन्हीं के घिसल पिट्टल सबसे ओछा दकियानूसी रूटीन से जरनी बरऽ हइ आ हियाँ ई खास मामला बिलकुल नयका तरीका अपनावे के रस्ता खोल सकऽ हइ  खाली मनोवैज्ञानिक आँकड़े से ई देखावल जा सकऽ हइ कि सच तक कइसे पहुँचल जा सकऽ हइ  ओकन्हीं के कहना हइ हमरा पास तथ्य हकइ लेकिन तथ्य सब कुछ नयँ हइ कम से कम आधा काम ई बात में हइ कि तथ्य के उपयोग कइसे कइल जा हइ आउ तूँ तथ्य के उचित तरह से उपयोग कर सकऽ हो लेकिन चुप नयँ रहल जा सकऽ हइ जब ई महसूस होवऽ हइ आउ ठोस बुनियाद पर महसूस होवऽ हइ कि ई मामला में मदत कइल जा सकऽ हइ खाली बस ओह तोरा मामला के विस्तार से जनकारी हको खाली घर के पुताई करे वला के बारे में जनकारी के इंतजार में हकिअइ  हाँ हम की कह रहलूँ हल अच्छऽ सुन्नऽ खिस्सा हत्या के ठीक तीन दिन बाद सुबहे जब ओकन्हीं कोख़ आउ पेस्त्र्याकोव के साथ निपटिए रहला हल हलाँकि ओकन्हीं अपन कदम कदम के हिसाब रिपोर्ट कर चुकले हल आउ मामला सब कुछ साफ हो चुकले हल कि अचानक बिलकुल अप्रत्याशित तथ्य उभरके अइलइ  दुश्किन नाम के एगो किसान जे ओहे घर के सामने के एगो कलाली के मालिक हइ थाना में हाजिर होवऽ हइ आउ जेवर के एगो डिबिया लावऽ हइ जेकरा में सोना के कनबाली हइ आउ ई पूरा खिस्सा बयान करऽ हइ परसुन साँझ के ठीक आठ बजे के बाद दौड़ल अइलइ दिन आउ समय ध्यान देहो घर के पुताई करे वला मजदूर मिकोलाय मानक रूसी में निकोलाय जे एकर पहिलहूँ दिन में हमरा हीं अइले हल आउ हमरा पास ई डिबिया लइलकइ जेकरा में सोना के कनबाली आउ रत्न हलइ आउ ई सब के गिरवी पे रखके दू रूबल मँगलकइ जेकरा पर हमर प्रश्न काहाँ से लइलहीं त ऊ उत्तर देलकइ कि फुटपाथ पर से उठइलकइ  एकर आगे हम आउ कुछ नयँ पुछलिअइ  ई तो दुश्किन के कहना हइ आउ एक नोट निकासके देलिअइ मतलब एक रूबल काहेकि सोचलिअइ कि हमरा हीं नयँ त दोसरा हीं गिरवी रखतइ आउ ई सब ले देके एक्के पड़तइ ऊ पी पाके उड़ा देतइ आ बेहतर होतइ कि ऊ चीज हमरा हीं रहतइ जेतने दूर रखबऽ ओतने असानी से पइबऽ आउ कहीं कोय अइसन ओइसन बात होतइ चाहे कोय अफवाह सुनाय देतइ त हम पुलिस के सामने रिपोर्ट कर देबइ  खैर वस्तुतः ई सब तो ऊ अपन नानी के सपना सुनाब करऽ हइ घोड़ा नियन झूठ बोलऽ हइ अर्थात् सफेद झूठ बोलऽ हइ काहेकि हम दुश्किन के जानऽ हिअइ खुद्दे ऊ गिरवी रक्खऽ हइ आउ चोरी के माल छिपावऽ हइ आउ मिकोलाय से ठगके तीस रूबल कीमत के चीज ई लगी नयँ लेलकइ कि पुलिस के सामने पेश करतइ  अच्छऽ भाड़ में जाय सुन्नऽ दुश्किन बात जारी रक्खऽ हइ आउ ई किसान मिकोलाय देमेन्त्येव के हम बचपन से जानऽ हिअइ हमरे गुबेर्निया राज्य आउ जिला ज़रायस्क के रहेवला हकइ काहेकि हम खुद रियाज़ान से हकूँ  आउ मिकोलाय हलाँकि पियक्कड़ तो नयँ हइ लेकिन पीयऽ हइ आउ ई हमरा मालूम हलइ कि ऊ एहे घर में काम करऽ हइ पुताई करऽ हइ मित्रेय मानक रूसी में द्मित्री के साथे आउ दुन्नु एक्के जगह के हइ  आउ नोट पइतहीं ऊ ओकरा तुरते भँजा लेलकइ एक्के बैठकी में दू गिलास चढ़ा लेलकइ रेजकी लेलकइ आउ चल पड़लइ लेकिन मित्रेय के ओकरा साथ ऊ बखत हम नयँ देखलिअइ  आउ दोसरा दिन हमरा सुन्ने में अइलइ कि अल्योना इवानोव्ना आउ ओकर बहिनी लिज़ावेता इवानोव्ना के कुल्हाड़ी से हत्या कर देल गेलइ आउ हम ओकन्हीं के जानऽ हलिअइ श्रीमान आउ तुरते हमरा कनबाली के बारे शक्का हो गेलइ काहेकि हम जन्नऽ हलिअइ कि दिवंगत बुढ़िया समान गिरवी रखके पइसा दे हलइ  हम ओकन्हीं के घर पर गेलिअइ आउ सवधानी से अपने खातिर जनकारी लेवे लगलिअइ चउआ पर चलके दबे पाँव आउ सबसे पहिले पुछलिअइ मिकोलाय हकइ आउ मित्रेय बतइलकइ कि मिकोलाय मस्ती मारे गेले हल सुबहे पी पाके घर अइले हल घरवा पर लगभग दस मिनट ठहरलइ आउ फेर से बहरा गेलइ आउ मित्रेय ओकरा बाद में नयँ देखलकइ आउ अकेलहीं काम पूरा कर रहले ह  आउ ओकन्हीं के काम दोसरा मंजिल पर हकइ ओहे ज़ीना पर जेकरा पर दिवंगत लोग के फ्लैट हकइ  ई सब सुनके हम ऊ बखत केकरो कुछ नयँ बतइलिअइ  ई दुश्किन के कहना हइ आउ हत्या के संबंध में जेतना हो सकलइ ओतना मालूम कइलिअइ आउ पहिलौके शक्का के साथ हम घर वापिस आ गेलिअइ  आउ आझ सुबह में आठ बजे मतलब आझ तेसरा दिन समझऽ हो न देखऽ ही कि मिकोलाय हमरा हीं घुस्सऽ हके बिन निसा में तो नयँ लेकिन जादे पीयल भी नयँ आ बातचीत समझे के हालत में तो हके  बेंच पर बइठ गेलइ चुपचाप हइ  आउ ओकरा अलावे कलाली में ऊ बखत खाली एगो अजनबी हलइ आउ एगो दोसर कोय जे परिचित हलइ बेंच पर सुत्तल हलइ आउ दू गो हमर लड़कन श्रीमान  मित्रेय के देखलहीं हँ हम पुच्छऽ हिअइ  नयँ नयँ देखलूँ हँ  ऊ बोलऽ हइ  आउ तूँ हियाँ नयँ हलहीं नयँ नयँ हलूँ परसुन से  ऊ बोलऽ हइ  आउ राते काहाँ हलहीं पेस्की में कोलोम्ना के लड़कन के साथ  त फेर कनबाली काहाँ से लेलहीं हम कहऽ हिअइ  हमरा फुटपाथ पर मिल्लल हल  आउ ऊ हमरा तरफ बिन देखले अइसे बोलऽ हइ जे असंगत लगऽ हइ  आउ तूँ सुनलहीं हल कि अइसन अइसन घटना ओहे साँझ के आउ ओहे बखत ओहे ज़ीना पर घटले हल हम बोलऽ हिअइ  नयँ नयँ सुनलूँ  ऊ बोलऽ हइ  आउ आँख गिड़ोरले खुद सुन्नऽ हइ आउ ओकर चेहरा अचानक खल्ली नियन उज्जर हो जा हइ  ओकरा हम ई सब के बारे बतावऽ हिअइ त देखऽ ही कि ऊ अपन टोप तरफ हाथ बढ़इलकइ आउ उट्ठे लगलइ  एज्जे परी हम ओकरा रोके लगी चहलिअइ आउ बोलऽ हिअइ ठहर मिकोलाय कुछ पीमँऽ ऊमँऽ नयँ आउ हम आँख से लड़का के इशारा कइलिअइ कि दरवजवा के पकड़ले रहे आउ हम काउंटर के पीछू से बाहर निकसऽ हूँ कि ऊ हमरा भिर से झट से भाग गेलइ आउ तुरते सड़क पर आउ फेर एगो गल्ली में आउ ओहे अन्तिम बखत ओकरा देखलिअइ  तभिए हमर शक्का पक्का हो गेलइ काहेकि ओकर पाप बिलकुल साफ पक्का ज़ोसिमोव बोललइ  ठहरऽ आखिर तक सुन लऽ जाहिर हइ मिकोलाय के खोजे खातिर धरती असमान एक कर देवल गेलइ दुश्किन के गिरफ्तार कर लेवल गेलइ आउ ओकर घर पर तलाशी कइल गेलइ मित्रेय के साथ भी एहे सब कोलोम्ना के लड़कन के भी खिंचाई कइल गेलइ तेसरा दिन बीत गेला पर अचानक खुद मिकोलाय के लावल जा हइ ओकरा स्की गेट के पास गिरफ्तार कइल गेलइ एगो सराय में  ऊ हुआँ अइले हल अपन गरदन से चानी के क्रॉस निकसलकइ आउ क्रॉस के बदले में एक पेग दारू मँगलकइ  देल गेलइ  कुछ मिनट के बाद एगो औरत गोशाला में गेलइ आउ एगो दरार से देखऽ हइ ऊ पास के शेड में शहतीर से चमोटी बान्हके एगो फंदा बनइलके ह आउ लकड़ी के एगो कुंदा पर खड़ी होके अपन गरदन के ऊ फंदा में डाले ल चाह रहल ह औरतिया पूरा जोर लगाके चिल्लइलइ लोग दौड़के अइलइ हूँ त अइसन करे पर तूँ अमादा हो गेलँऽ आ हमरा ले चलऽ ऊ बोलऽ हइ फलना फलना थाना में हम सब कुछ कबूल कर लेबो  खैर ओकरा बाइज्जत ऊ थाना में मतलब हियाँ पेश कइल गेलइ  आउ तब ऊ ई केऽ कइसे केतना उमर बाइस आदि आदि  प्रश्न जब मित्रेय के साथ काम कर रहलहीं हल त ज़ीना पर केकरो फलना फलना बजे देखलहीं हल कि नयँ उत्तर जाहिर हइ कुछ लोग अइते जइते रहले होत लेकिन हमरा ध्यान में नयँ हइ  आउ कुछ सुनलहीं हल कउनो प्रकार के शोर चाहे आउ कुछ अइसन कुछ विशेष सुनाय नयँ देलकइ  आ मिकोलाय तोरा मालूम हलउ कि ओहे दिन फलना फलना विधवा के फलना दिन के फलना बजे ओकर बहिनी के साथ साथ हत्या कर देल गेलइ आउ लूट लेल गेलइ हम बिलकुल नयँ जानऽ हलिअइ हमरा कुछ जनकारी नयँ हलइ  पहिले तुरी हम अफानासी पावलिच से तेसरा दिन कलाली में सुनलिअइ  आउ तोरा कनबाली काहाँ मिललो हल फुटपाथ पर मिलल हल  दोसरा दिन तूँ मित्रेय के साथ काम पर काहे नयँ अइलहीं काहेकि हम मौज मस्ती कर रहलूँ हल  आ काहाँ पर मौज मस्ती कर रहलँऽ हल फलना फलना ठमाँ  दुश्किन के हियाँ से काहे भाग गेलहीं हल काहेकि हम वास्तव में ऊ बखत डर गेलूँ हल  कउन बात से डर गेलहीं हल कि हमरा पर इल्जाम लगावल जात  तूँ काहे लगी डर गेलहीं जबकि तोरा लगऽ हउ कि तोर कोय कसूर नयँ हकउ अब विश्वास करऽ चाहे नयँ करऽ ज़ोसिमोव अइसन प्रश्न कइल गेले हल आउ शाब्दिक रूप से अइसने वाक्य में हम ई बात पक्का तरह से जानऽ हूँ हमरा भिर हू ब हू दोहरावल गेल हल तोरा की कहना हको तोरा की कहना हको अच्छऽ नयँ तइयो सबूत तो हकइ  हम तो सबूत के बात नयँ कर रहलियो ह अभी हम तो बात कर रहलियो ह प्रश्न के बारे एकरा बारे कि ओकन्हीं अपन निष्कर्ष के कइसे समझऽ हका खैर भाड़ में जाय खैर त ओकरा पर दबाव डालल गेलइ दबाव डालल गेलइ एतना दबाव डालल गेलइ एतना दबाव डालल गेलइ कि ऊ कबूल कर लेलकइ हमरा फुटपाथ पर नयँ मिल्लल ऊ बोललइ बल्कि फ्लैट में मिल्लल जेकरा में मित्रेय के साथ पुताई के काम कर रहलूँ हल  ओइसे कइसे ऊ बिलकुल अइसे कि हम मित्रेय के साथ में दिन भर पुताई करते रहलूँ आठ बजे तक आउ जाहीं वला हलूँ कि मित्रेय ब्रश लेलक आउ हमर मुँह पर रंग लगा देलक रंग लगइलक हमर मुँह पे आउ भाग गेल आउ हम ओकर पीछू पीछू दौड़लूँ  ओकरा पीछू पीछू दौड़ रहलूँ हल आउ जोर जोर से चिल्ला रहलूँ हल आउ जब हम ज़ीना से गेट तरफ मुड़लूँ त हमर सीधा मुठभेड़ दरबान आउ कुछ भलमानुस के साथ हो गेल आ केतना भलमानुस हला हमरा आद नयँ आउ दरबान हमरा गारी देलक आउ दोसरो दरबान हमरा गारी देलक आउ दरबान के घरवली निकसल ओहो हमरा गारी देलक आउ एगो भलमानुस गेट के अन्दर घुसला अपन मेम साहिबा के साथ ओहो हमरा गरिअइलका काहेकि हम आउ मित्का मतलब मित्रेय उनकन्हीं के रस्ता के बीच में आ गेलिए हल  हम मित्का के झोंटिया पकड़ लेलिअइ आउ घींचके गिरा देलिअइ आउ लगलिअइ डेंगावे आउ मित्का भी जे हम्मर निच्चे हलइ हमरो झोंटा पकड़ लेलकइ आउ धमक्का लगावे लगलइ लेकिन ई सब हमन्हीं गोस्सा में नयँ कर रहलिए हल बल्कि सब कुछ दोस्ताना ढंग से खेलवाड़ में  आउ बाद में मित्का अपना के छोड़ा लेलकइ आउ भागके सड़क पर पहुँच गेलइ आउ हम ओकर पीछू पीछू गेलिअइ लेकिन पकड़ नयँ पइलिअइ आउ फ्लैट में अकेल्ले चल अइलिअइ काहेकि हमरा समान सब सरियावे के हले  हम समान जौर करे लगलिअइ आउ मित्रेय के इंतजार में हलिअइ कि हो सकऽ हइ कि आ जाय  आउ ड्योढ़ी के दरवाजा के पास देवाल के पीछू कोना में हमर लात डिबिया पर पड़ गेल  देखऽ हूँ कि कागज में लपटल पड़ल हके  हम कगजवा अलगे कर देलूँ देखऽ हूँ कि छोटगर छोटगर हुक लगल हइ ई सब हुक हटइलिअइ त देखऽ ही कि डिबिया में कनबाली हइ दरवाजा के पीछू में दरवाजा के पीछू में पड़ल हलइ दरवाजा के पीछू में अचानक रस्कोलनिकोव चिल्ला उठलइ रज़ुमिख़िन तरफ सूना सूना आउ आतंकित दृष्टि से देखते आउ धीरे धीरे हाथ के सहारे सोफा पर उठके बइठ गेलइ  हाँ लेकिन की बात हको तोरा की होलो अइसे काहे कर रहलहो ह रज़ुमिख़िन भी अपन जगह से उठ गेलइ  कुछ नयँ मोसकिल से सुनाय देवे वला अवाज में रस्कोलनिकोव जवाब देलकइ फेर से तकिया पर लोघड़इते आउ फेर से देवाल तरफ मुँह फेरते  सब कोय थोड़े देर तक चुप रहलइ  शायद झुक रहला होत आउ अचानक जग गेला होत आखिर रज़ुमिख़िन बोललइ ज़ोसिमोव तरफ प्रश्नात्मक दृष्टि से देखते ऊ सिर से हलका निषेधात्मक इशारा कइलकइ  अच्छऽ बात जारी रक्खऽ ज़ोसिमोव बोललइ आगे की होलइ हाँ आगे की होलइ जइसीं ऊ कनबाली देखलकइ ओइसीं तुरते फ्लैट आउ मित्का के भूलके अपन टोप पकड़लकइ आउ दौड़के दुश्किन के पास गेलइ आउ जइसन कि मालूम हइ ओकरा से एगो रूबल पइलकइ लेकिन ओकरा से झूठ बोललइ कि फुटपाथ पर मिलल हल आउ तुरते मौज मस्ती खातिर निकस गेले हल  आउ हत्या के बारे ऊ पहिलौके बात के पुष्टि करऽ हइ हम बिलकुल नयँ जानऽ हलिअइ हमरा कुछ जनकारी नयँ हलइ खाली तेसरा दिन सुनलिअइ  आ पहिले तूँ अभी तक काहे नयँ अइलहीं डर के चलते  आ फाँसी काहे लगी लगावे ल चाहऽ हलहीं चिंता के चलते  कइसन चिंता के चलते कि हमरा पर इल्जाम लगावल जात  हूँ त ई हकइ सारा खिस्सा  अब की सोचऽ हो ओकन्हीं एतना से कउन निष्कर्ष पर पहुँचला अरे एकरा में सोचे के की बात हइ सुराग हइ चाहे जइसन होवे हकइ तो  एगो तथ्य  कहीं ई तो नयँ सोच रहलऽ ह कि तोर पुताई करे वला के छोड़ देल जाय लेकिन ओकन्हीं तो ओकरा सीधे अब हत्यारा समझ लेते गेला ह ओकन्हीं के एकरा में कोय शक्के नयँ रह गेले ह ई सब बकवास हइ तूँ बहुत उत्तेजित हकऽ  अच्छऽ आ कनबाली के बारे की कहना हको ई तो मानहीं पड़तो कि जब ओहे दिन ओहे समय बुढ़िया के सन्दूक से निकोलाय के हाथ में कनबाली आ जा हइ त एहो माने पड़तो कि ई कइसूँ तो हुआँ पहुँचले होत अइसन खोजबीन में ई सधारण बात नयँ हइ  अरे कइसे पहुँचलइ कइसे पहुँचलइ रज़ुमिख़िन चिल्लइलइ आउ की वास्तव में तूँ डॉक्टर जेकर सबसे पहिला कर्तव्य हइ व्यक्ति के अध्ययन करना आउ जबकि तोरा दोसर सब के अपेक्षा जादे अवसर मिल्लऽ हको व्यक्ति के स्वभाव के अध्ययन करे के की वास्तव में तोरा ई सब तथ्य के अधार पर देखाय नयँ दे हको कि ई निकोलाय कइसन स्वभाव के हइ की तूँ पहिलहीं तुरी से नयँ देखऽ हो कि सब कुछ जे पूछताछ के दौरान ऊ बयान कइलकइ ऊ बहुत पवित्र सत्य हइ बिलकुल ओइसीं ओकर हाथ में पहुँचलइ जइसन कि ऊ बयान कइलकइ  डिबिया पर ओकर लात पड़लइ आउ ऊ उठा लेलकइ बहुत पवित्र सत्य तइयो ऊ खुद की कबूल नयँ कइलके हल कि पहिले तुरी ऊ झूठ बोलले हल सुन्नऽ हमर बात ध्यान से सुन्नऽ दरबान कोख़ पेस्त्र्याकोव दोसरा दरबान पहिला दरबान के घरवली फेरीवाला के घरवली जे ऊ बखत दरबान के घरवली के साथ बइठल हलइ कोर्ट काउंसिलर क्र्यूकोव जे ओहे समय गाड़ी से उतरला आउ एगो मेम साहेब के साथ हाथ में हाथ डालले गेट के प्रवेशद्वार से घुसला ई सब्भे मतलब आठ दस गोवाह एक मत से ई बात स्वीकार करऽ हका कि निकोलाय द्मित्री के जमीन पर पटक देलके हल ओकरा पर चढ़ बइठले हल आउ ओकरा डेंगा रहले हल आउ ओहो ओकर झोंटा पकड़ले हलइ आउ मार रहले हल  ओकन्हीं रस्ता के बीच में पड़ल हइ आउ आवाजाही में बाधा डालले हइ ओकन्हीं के सगरो से लोग गरिया रहले ह लेकिन ओकन्हीं छोटगर बुतरून नियन गोवाह सब के शाब्दिक वचन एक दोसरा पर पड़ल हइ केकिया रहल ह लड़ रहल ह आउ हँस रहल ह बहुत हास्यास्पद चेहरा बनाके दुन्नु प्रतियोगिता के तौर पर खिखिया रहल ह आउ बिलकुल बुतरू नियन दौड़ल एक दोसरा के पीछा करते सड़क पर निकस गेते गेलइ  सुनलहो अब पूरा ध्यान देके सुनहो उपरौका मंजिल पे लाश अभियो गरम हलइ सुनहो अभियो गरम अइसीं पावल गेलइ अगर ओकन्हीं हत्या करते हल चाहे खाली अकेल्ले निकोलाय आउ सन्दूक तोड़के लूट लेते हल चाहे खाली डाका डाले में भाग लेते हल त हमरा एक्के सवाल करे द खिखियाना गेट के पास बुतरू नियन मारामारी की ई सब घटना के बखत ओकन्हीं के दिमागी हालत कुल्हाड़ी खून आपराधिक धूर्तता सवधानी डाका से मेल खा हइ तखनिएँ हत्या करते गेलइ कुल्लम कोय पाँच चाहे दस मिनट पहिले एहे निष्कर्ष निकलऽ हइ काहेकि लाश अभियो गरम हइ आउ अचानक लाश आउ फ्लैट के खुल्ला छोड़के आउ ई जानते कि अभी अभी लोग ओद्धिर गेते गेला ह आउ लूट के माल फेंकके ओकन्हीं बुतरू नियन रस्ता पर लोघड़नियाँ खा रहले ह खिखिया रहले ह सबके ध्यान अपना तरफ आकर्षित कर रहले ह आउ एक्कर एक्के मत के दस दस गो गवाह हकइ वास्तव में विचित्र बात हइ जाहिर हइ असंभव हइ लेकिन नयँ भाय कोय लेकिन वेकिन नयँ आउ अगर कनबाली ओहे दिन ओहे समय निकोलाय के हाथ में पहुँच जाना ओकर खिलाफ वास्तव में एगो मुख्य तथ्यात्मक प्रमाण बन जा हइ तइयो ओकर देल गेल सफाई से जाँच से संबंधित रूप में ओकर खिलाफ सीधे समझल जाय वला अभियो विवादास्पद प्रमाण रह जा हइ त दोष निवारक तथ्य पर भी ध्यान देवे के चाही विशेष रूप से ई चलते कि ई तथ्य सब दुर्निवार हकइ  आउ हमर कानूनी व्यवस्था के स्वरूप के ध्यान में रखते की तूँ सोचऽ हो कि उनकन्हीं अइसन तथ्य के जे खाली एगो मनोवैज्ञानिक असंभवता पर आउ एगो खाली दिमागी हालत पर आधारित हकइ एगो दुर्निवार तथ्य के रूप में आउ सब्भे अभियोगात्मक आउ वस्तुपरक तथ्य सब के चाहे ई सब कइसनो होवे चकनाचूर कर देवे वला तथ्य के रूप में मानथिन चाहे माने के स्थिति में हथिन नयँ नयँ मानथिन कउनो हालत में नयँ मानथिन काहेकि ओकन्हीं के जेवर के डिबिया मिल गेलइ आउ ऊ अदमी फाँसी लगावे ल चहलकइ जे नयँ होते हल अगर ऊ खुद के अपराधी नयँ समझते हल ई एगो बड़गो सवाल हकइ ओहे से हम उत्तेजित हकूँ समझ लऽ अच्छऽ देखऽ हियो कि तूँ उत्तेजित हकऽ  जरी ठहरऽ हम एक बात पुच्छे लगी भूल गेलियो ई कइसे साबित होलइ कि कनबाली वला डिबिया वास्तव में ऊ बुढ़िया के सन्दूक के हकइ ई साबित हो चुकले ह रज़ुमिख़िन नाक भौं सिकोड़ते आउ मानूँ अनिच्छा से जवाब देलकइ कोख़ वस्तु के पछान लेलकइ आउ गिरवी में देवे वला असली मालिक के देखा देलकइ आउ ऊ पक्का साबित कर देलकइ कि ई वस्तु ओकरे हलइ  अरे ई तो खराब बात हइ  अब आउ कुछ की निकोलाय के ऊ बखत कोय देखलकइ जब कोख़ आउ पेस्त्र्याकोव उपरौला मंजिल पर गेलइ आउ कइसूँ एकरा साबित कइल जा सकऽ हइ एहे तो असली बात हइ कि ओकरा कोय नयँ देखलकइ रज़ुमिख़िन चिढ़के बोललइ ई तो खराब बात हइ कोख़ आउ पेस्त्र्याकोव भी उपरौका मंजिल पर जइते बखत ओकन्हीं के नयँ देखलकइ हलाँकि ओकन्हीं के गोवाही अब ओतना जादे महत्त्व नयँ रक्खऽ हइ  देखलिअइ ओकन्हीं के कहना हइ कि फ्लैट खुल्लल हइ कि ओकरा में शायद काम कर रहले हल लेकिन उपरे जाते बखत ध्यान नयँ देलिअइ आउ ई पक्का आद नयँ हइ कि ऊ बखत ओकन्हीं हुआँ काम कर रहले हल कि नयँ  हूँ  मतलब सफाई में खाली एहे सबूत हकइ कि ओकन्हीं एक दोसरा के ठोकाय कर रहले हल आउ खिखिया रहले हल  मान लेल जाय कि ई एगो बड़गो सबूत हकइ लेकिन हम पूछ सकऽ हियो कि ई पूरा तथ्य के खुद्दे कइसे स्पष्ट करबहो कनबाली मिल्ले के बात के कइसे स्पष्ट करबहो अगर वास्तव में ऊ ओकरा ओइसीं मिललइ जइसे कि ऊ बतावऽ हइ कइसे स्पष्ट करियो एकरा में स्पष्ट करे लगी की रक्खल हकइ बात साफ हइ कम से कम ऊ रस्ता जेकरा पर ई मामला ले जा सकऽ हइ बिलकुल साफ आउ साबित होल हइ आउ ई डिबिए हइ जे एकरा साबित कइलके ह  असली हत्यारा से ई कनबाली गिर गेलइ  हत्यारा उपरौला मंजिल पर हलइ जब कोख़ आउ पेस्त्र्याकोव दरवाजा खटखटइलकइ आउ ऊ दरवाजा बन करके अन्दर बइठल हलइ  कोख़ बेवकूफी कइलकइ आउ निच्चे चल गेलइ एहे समय हत्यारा उछलके बहरसी अइलइ आउ ओहो निच्चे दौड़के गेलइ काहेकि ओकरा लगी आउ कोय विकल्प नयँ हलइ  ज़ीना पर ऊ कोख़ पेस्त्र्याकोव आउ दरबान के नजर से खाली फ्लैट में छिप गेलइ ठीक ऊ समय जब द्मित्री आउ निकोलाय ऊ फ्लैट से दौड़के बाहर निकसलइ थोड़े देर दरवाजा के पीछू में रुकलइ जब दरबान आउ ओकन्हीं उपरे जा रहले हल ओकन्हीं कदम के आहट शांत होवे तक इंतजार कइलकइ आउ तब अराम से निच्चे गेलइ बिलकुल ओहे समय जब द्मित्री आउ निकोलाय दौड़के सड़क पे चल गेते गेलइ आउ सब कोय तितर बितर हो गेलइ आउ गेट पर कोय नयँ रहलइ  हो सकऽ हइ कि कोय ओकरा देखवो कइलके होत लेकिन ध्यान नयँ देलकइ की हुआँ परी कमती लोग के आवाजाही रहऽ हइ आउ डिबिया ओकर धोकड़ी से गिर गेलइ जब ऊ दरवजवा के पीछू में खड़ी हलइ आउ ओकर ई बात के ध्यान नयँ गेलइ कि कुछ गिर गेल ह काहेकि ओकरा ई सब सोचे के समय नयँ हलइ  डिबिया के हुआँ मिलना ई बात के सबूत हइ कि ऊ हुआँ ठहरले हल  त ई हको सारा करतूत दाँव पेंच वला बात हइ नयँ भाय ई तो दाँव पेंच वला बात हइ  ई तो सबसे जादे दाँव पेंच वला बात हइ लेकिन काहे काहे काहेकि सब कुछ बिलकुल फिट बइठ जा हइ आउ बारीकी से अन्तर्गुम्फित बिलकुल मंच पर के नाटक जइसन  ओह रज़ुमिख़िन चिल्लाहीं जा रहले हल कि एतने में दरवाजा खुललइ आउ एगो नयका अदमी घुसलइ जे हुआँ परी मौजूद सब्भे लोग खातिर अजनबी हलइ  सूची पिछला अगला बइसाख घर घर में आग बरखा के चल गेल  केतना घर उजर गेलन केतना बिना बैल गोरु के हो गेलन  नानी टोला के बकरी आउ मुरगी तो साफे हो गेल  गाँव के दखिन भर अहरा पर के चिरारी गोरु डाँगर के हड्डी से भर गेल जहाँ दिन भर कुत्ता सियार के साथे गिद्ध माँस नोचइत रहथ  अदमी के समान पर के धुआँ अब सांत हो गेल हल  लगऽ हल कि सउँसे गाँव मुरदघटिया बन गेल हे  कहल जा हे कि दुख सबके जौर कर दे हे  पुरनका बैर भाव भुला जा हे बाकि नानी टोला के बात कुछ आउ हे  रग्घू के विसवास हे कि ई सब बेमारी डगदर के कारन भेल हे आउ डगदर बोलावे ओला महतो हथ  से इनसाल महतो के खेत पर कब्जा कर लेवे के चाहीं  सूरुज के तो अपन खेत हे नऽ मनीये बटइया जोतऽ हथ बाकि इसरी महतो के तो बीस बीघा खेत हे  सबसे जादे उनके ई गाँव में खेत पड़ऽ हे  आउ उनकर बेटा नगीनवाँ सहर में रहऽ हे  से एसो पहिले उनके खेत पर धावा बोले के चाहीं  हमनी तो बेमारी से उजरते ही बाकि उनको आराम से न रहे देब  खेती आउ नोकरी दूनो अब ई न चलतइन  इनसाल गाँव में एतना जोर से लूक चलल कि पहर भर दिन उठला के बाद मजाल का कि कोई घर से बाहर निकले अभी बइसाख चढ़ते हे आउ ई हाल जेठ में का होयत कहल न जा सके  अन्हारे के बेरा लोटा लटकौले सुरुज महतो नहर दने चलल जाइत हलन तो रस्ता में रोझन मिल गेलन  दुनो इयार नहर धैले तनी दूर ला फरागत करे निकल गेलन  ओने से रमधार मिसिर और बरमा जी भी अनमुनाहे में दिसा फिरे चलल आवइत हलन  किरिन फूटते आग उगिले लगऽ हल  से चारहुन नहर पर बइठ गेलन  डिम डिम डिम डिम डिम डिम डिम डिमबढ़ जा बढ़ जा बढ़ जा बढ़ जालगल लड़इया गढ़ महोबा मेंअल्हा उदल चले उठि धाय  घप् घप् करके तेगा नाँचैहन हन करे तेज तरूआर  रग्घू खड़ा होके ललकारलक जरा दिल खोलके पट्ठे अल्हा सुनके तो पत्थल में भी जान आ जा हे आउ तो हमनी के नेता जी आयल हथ  अइसन सुनावऽ कि ई जान जाथ कि नानी टोला अब मुरदा न हे पक्का नेकलाइट बन गेल हे बहादुर आउ काम करके खायओला  जहिना से सुक्खू के मील खदेरन के दू बजरनियाँ देलक हे तहिना से कै आदमी के गमछा इया धोती के खूँट पट्टा में बझ गेल हे  गते गते गाँव में फैल गेल कि मील अब भूतहा हो गेल  खदेरन पहिले के मंजल देवसिया हलन  लगऽ हे उहे मील में कुछ कर देलन हे  नानी टोला के बूढ़ लोग के तो पूरा विसवास हो गेल हे  ई आग में घीव डाललक रग्घू  रग्घू तो घूर घूरके प्रचार करे लगल कि भूतहा मील में कोई आटा पिसावे न जाय न तोरी तीसी कोई पेरावे जेकर जान भाखल होय ओही जाय  रग्घू तो चाहऽ हल कि सुक्खू के मील कइसहूँ बइठ जाय  मील भी ओही चलावत खेती भी ओही करत आउ दोकान भी ओही चलावत तऽ हमनी का ओहनी के हरे जोते ला जनम लेली हे  अब ई सब नऽ चलतइन  इहाँ नेकलाइट के राज हे एक आदमी एक काम आउ जे कमाय ऊ खाय बाकि रग्घू के अल्हैत दल गाँव बिना कमैले खाय के दावा रखे लगल हल  जब नेकलाइट के राज हे तो गरीब के राज हे मजूर के राज हे  अब खेती ओलन मील ओलन के मजूरी करे परत आउ हमनी खेत मील के मालिक बनब  बड़ी दिना ओहनी मलिकार कैलन हे अब हमनी करब  हमनी ढेर दिन धान रोपली अब ओहनी के रोपे परतइन आउ हमनी काटबइन  रग्घू ई छव पाँच में परल सोचइत कसबा के नौकरी पर चलल जाइत हल  आठ आना आठाना आठना आठना आठ आने टिकस  जीरवा के पुराना सवदगर फक्की के साथे रिंग के खेल  कलकत्ता के रिंग रिंग अब अपन गाँव में नानी के गाँव में आठ आना आठाना आठना आठ आना आठ आने टिकस बुधुआ जोर जोर से जीरवा के पुरनका दोकान पर चिचिआइत हल  दोकान के दूरा पर एगो लाल परदा लगा देल गेल हल जेकरा पर उड़ल जाइत कउवा के फोटो हल आउ एगो नाँचइत मोर भी अपन पाँख फैलैले हल  गली में लइकन के भीड़ जमा हल  दू चारगो सेयान भी जौर हो गेलन हल बाकि जेकरा पास आठ आना पइसा रहे ओही न परदा के भीतरे जाव  से लइकन आठ आना पइसा ला माय भिजुन जाके रोवे लगलन बाकि दूगो सेयान अठ अठ आना के टिकस खरीद के परदा के भीतरे घुसलन तो भिखना पहिले ओहनी के दू पुड़िया चटपटी पाचक दे देलक आउ बोलल आम के आम आउ गुठली के दाम  आठ आना के टिकस तो तोर वसूल हो गेलो असली कलकत्ता के बनल पाचक हो पत्थल भी पचा देतो  इहाँ आठे आना के टिकस में दू पुड़िया घरे ले जायला भी सेतिहे में मिलतो  एकरा रख लऽ रातखनी खैला के बाद गरम पानी साथे खा लेबऽ तो कइसनो पेट के बेमारी ठीक कर देतो  मछरी के काटा भी पचा देतो  जीरवा के दोकान उठ गेल  एक समय ओकर दोकान सौदा के अजायब घर हल  नून तेल धनिया के साथे साग सब्जी तो बिकवे करऽ हल बिसकूट लेमोचूस के साथे खूभिया आउ पेड़ा भी उहईं मिल जा हल  खदेरन बहू के तमाकू आउ डोमन चा के अफीम आउ सुसमा के फोंकना के साथे जीरवा नीम के दतुअन भी रखऽ हल  दोकान चलावे में ओकर परान चरगन भेल रहऽ हल  कुछ दिन दोकान पर झुँकइत जबाना के कोसइत रहल आउ नानी के खिस्सा कहे के लत अपनौलक बाकि नानी नियन अदमी न जुटा पौलक  से ओकर दोकान एक रोज उठ गेल  बचल खुचल सौदा घरे लान के खा पका गेल  कुछ दिन भिखना फेरी देवे के काम कैलक ओकरो से ओकर पेट चंडाल न भरल तो ऊ लदनी सुरुम कैलक बाकि देहात के कच्ची सड़क पर भी अब बैलगाड़ी के साथे टैक्टर चले लगल तो ओकर लदनी भी बन्द हो गेल  सुक्खू के मील आज कै रोज से बंद हल  से गोहुम के गेठरी के कतार मील के ओसारा में लगावल हल आउ दोसर दने तेल पेरावे ओलन के तोरी तीसी के बोरा के साथे कनस्टर आउ डील भी सटा सटा के रखल हल  सउँसे मील कबाड़ीखाना नियन भरल हल  आज तेसरा दिन भी बीत चलल बाकि कसबा से कोई बढ़का मिस्तीरी न आयल हल  से सुक्खू अपन छोटके मिस्तीरी के साथे मील के पूरजा खोलके खुट खाट करलक आउ ओकरा लगल कि मील अब ठीक भे गेल हे  से ऊ मील के चक्का पर बढ़का पट्टा चढ़ा के मसीन खोल देलक  मसीन फक् फक् करके चार फेरा घूरल आउ फिनो पट्टा उतर के फेंका गेल  ओसारा में बइठल खदेरन उहाँ जाके फिनो पट्टा चढ़ावे लगलन तब तक मिस्तीरी मसीन चालू कर देलक हल  एने खदेरन के गमछा पट्टा में अझुरा गेल आउ पट्टा के साथे ऊ दू लोघड़नियाँ खा गेलन  खरीयत हल कि खदेरन के हाथ गोड़ ओकरा में नऽ चपायल हल न तो आज उनकर जिनगी के लीला मीले के साथे खतम हो जाइत हल  खदेरन के लोघड़ाइत देखके सुक्खू आउ ओहिजा के दू तीन गो अदमी धउगलन  मिस्तीरी मील बन कर देलक हल  सब लोग खदेरन के उठा के बहरी एगो खटिया पर सुता देलन  सुक्खू उनका पंखा हउँकइत हल आउ मिस्तीरी धउग के अस्पताल में डगदर के लिआवे चल गेल  आज अनसन के तेसरा दिन हे  बी०डी०ओ० हाथ में मीठकी लेमो के रस ओला गिलास लेके सूरुज महतो के मना रहल हे  ऊ अनसन तुड़ेला तइयार न हलन  बी०डी०ओ० गिड़गिड़ा रहल हल  डगदर कहइत हल कि इनकर देह ढेर दिना से कमजोर हल  भूख पिआस से गुरदा में खराबी आ गेल हे  जदि आज ई अनसन नऽ तुड़ऽ हथ तऽ कल से पेसाब में खून आवे लगतइन  फिनो हालत सुधारे में मोसकिल हो जायत  ई सुनके बी०डी०ओ० आउ घबरायल  ओकरा समझ में कुछ न आ रहल हल  ऊ अपना तरफ से निरनय लेके बता भी न सकऽ हल  से ऊ तुरते जीप से जिला प्रसासन हिआँ पहुँचल  जिलाधीस भी तो सूरुज महतो के सरत कबूल करेके अधिकार न रखऽ हल  ऊ भी तनी गिलपिल में पर गेल काहे से कि बेमार हालत में सूरुज के अनसन खतरा से खाली नऽ हल आउ जदि ऊ अनसन करइत मर गेलन तो हमनी सब के जबाब देइत देइत हालत खराब हो जायत आउ ससपिन होयब से अलगे  से कलकटर तुरते रजधानी के स्वास्थ्य मंत्री आउ सड़क मंत्री हीं फोन लगौलक आउ बात के खुलासा कहलक  भोला समुन्दर भिरू जा के चभाक से कूद गेल  सेकरा पीछे सुरूपा भी कूद गेल  ई देख के राजकुमार भी समुन्दर में कूद गेलन  राजकुमार पानी के भीतरे देखइत हथ कि भोला आउ सुरूपा के एगो घड़ियाल पकड़ले हे  संयोग से राजकुमार के एगो नाव के लंगड़ हाथ लगल जेके घड़ियाल के आँख में ऊ भोंक देलन  घड़ियाल घबड़ा के भाग चलल  भोला के अनमोल मोती मिल गेल जेकरा राजा समुन्दर में फेंकवा देलन हल  फिन तीनों पानी से ऊपरे अयलन  भोला दहेज में राजा के अनमोल मोती के सुरूपा के सौंप देलन  राजकुमार सुरूपा के साथे घरे आन के खुसी से रहे लगलन  काली माई के किरपा से सब के इच्छा पूरन भेल  लाल गोहुम के उजर चपाती आउ धीवन के ठट्ठा हम छानत हैं मोसाफिर तू खाव तऽ बाजे घमघट॥ घमघट के माने नऽ सखी घमघट के माने नऽ ॥ कोठा ऊपर कोठरी तर बिछाओ खाट  हम तुम मोसाफिर मौज करो तब बाजे घमघट ॥ घमघट के माने नऽ सखी घमघट के माने नऽ ॥ लम्बा डाँड़ पात पुराना सौंफ मिरीच के ठट्ठा भांग ले भंगोटन लेआ तब बाजे घमघट  घमघट के माने एही सखी घमघट के माने एही  पैक के करमात कहताहर भूपेन्द्र नाथ मो० पो० बेलखरा जिला जहानाबाद एक ठो पैक हल  ऊ  एगो बस्ती में गेल  उहाँ कहलक कि हमरा तेरह हर के बैल हे बाछी पोछी के लेखा नऽ हे  इहाँ आ के देखलक कि बाड़ी बाछी हे जे अइसन चोता हगे हे कि अँगनो लीपे भर न हे  बड़ा दगा देलक पैक कह गेल पैक कि तेरह कोठी चाउर हे कोठा खुद्दी के लेखा जोखा नऽ हे  आँख से देखली पइला पर धान माँड़ो चुये न हे बड़ा दगा देलन पैक कह गेलन पैक कि सोना रूपा ढेर हे काँसा पीतर के लेखा जोखा नऽ हे  आँखि देखवलन कि फुटली छिपनिया कि पनियो रहे योग नऽ हे  बड़ा दगा देलन हो पैक कह गेलन पैक कि तेरह थान लूगा हे फाटल पुरान के लेखा जोखा न ऽ हे  आँखि देखवलन फटली लुगरिया जे पेंवनो साटे जोग न ऽ हे  बड़ा दगा देलऽ हो पैक ॥ एसो एतना ठंढा पर रहल हे कि लोग दिन भर देह पर कम्बल इया चदर लपेटले रहइत हे  अइसन मलमली आउ कनकन सोरा हावा हमरा इयाद से न बहल हल  लगऽ हे कपड़ा चिरके बरफ नियन हावा हिरदा में समा जा हे आउ दलदली पैदा कर दे हे  रमधार मिसिर के ठकुरबाड़ी के अगाड़ी जुटल अलाव में पोरा डालइत सूरुज महतो कहँरइत बोललन  धुआँइत आग तनी भुक से लहरल आउ फिनो बुता गेल  फटल फराँटी नियन मुँह से हावा निकालइत खदेरन कहलन सूरुज भाई अब बउसाव थक गेलो मजगर फूँक भी न होआव  थकल देह के माटी उठिये जाय तो ठीक हे  आउ अब तो नानी टोला के लोग के काम धाम देखके जीव घबराइत रहऽ हे कि भगवान कउन दिन देखेला हमनी के जीअवले हथ  अब तो टुकुर टुकुर देखे के अलावा कुछ रहल नऽ  सीरी राम जय राम जय जय राम  अबरी रोहन के छुट्टी जल्दीये खतम हो गेल  परसो ओकरा कलकत्ता के करखाना में ज्वाइन कर लेवे ला हल  से ऊ आज सहियेसाँझ से परदेस जायके तइयारी में लग गेल  बाल बच्चा आउ मेहरारू के कहके गाँव में निकलते हल कि गली में भिखना मिल गेल  ओही जगुन रग्घू एगो फूटल देवार दने घूमके खड़े खड़े पेसाब करइत हल  रोहन के देखके ऊ गद् से बइठ गेल  फिन भिखना आउ रग्घू के लेके एक तुरी गाँव के दरसन कर लेल चाहलक  ओहनी तीनो नानी टोला घूमइत हलन तो सहियेसाँझ एक जगुन अल्हा गावइत सुनलन  रग्घू से रोहन पूछलक इहाँ गीत नाध कातो खतम भे गेल हल हो ई का होइत हे नरेटा चिर चिरके एगो गावइत हे आउ दोसरका हाथ बजार बजारके ढोलक पिटइत हे  अवाज तेज होइत गेल डिम डिम डिम डिम डमाक डमाकउठ उठ उठ उठ तड़ाक तड़ाकआउ सचमुच में गवइया तरुआर लेके खड़ा हो गेल आउ घूमा घूमाके तरुआर जोर से गावे लगल लगल लड़इया गढ़ महोबा में अल्हा उदल चले उठ धाय  छप् छप् करके तेगा नाँचे हनहन करे तेज तरुआर  घोड़ा चले टपाटप करके हाथी के घंटा घहराय  बीर पुरुख के हिरदा नाँचे रूंड मुंड धरती भर जाय  सुनके रोहन डेरा गेल रग्घू इहो गाना हे हो लइकन तो सुनके डेरा जायत  ओकर मन पर का असर होयत अपराध आउ दंड भाग अध्याय तइयो अइसन बात नयँ हलइ कि बेमारी के पूरे समय ऊ बिलकुल बेहोश हलइ ई बोखार के अवस्था हलइ बड़बड़ाहट आउ आधा बेहोशी के साथ  बहुत कुछ ओकरा बाद में आद आ गेलइ  कभी ओकरा लगइ कि कइएक अदमी ओकरा भिर जामा हइ आउ पकड़के कहीं दूर ले जाय ल चाहऽ हकइ ओकरा बारे बहुत वाद विवाद करऽ हइ आउ झगड़ते जा हइ  कभी अचानक ओकरा लगइ कि ऊ कमरा में एकसरे हइ सब कोय चल गेलइ आउ ओकरा से डरऽ हइ आउ खाली बीच बीच में ओकरा तरफ देखे लगी जरी सन दरवाजा खोलऽ हइ ओकरा धमकावऽ हइ आपस में कुछ तो बतियाके तय करऽ हइ हँस्सऽ हइ आउ ओकरा चिढ़ावऽ हइ  अपन बगल में रहते नस्तास्या के ऊ अकसर पछान ले हलइ एगो आउ अदमी के ऊ पछानऽ हलइ जे ओकरा बहुत परिचित लगऽ हलइ लेकिन पक्का ऊ के हलइ ऊ कइसूँ अंदाज नयँ लगा पावऽ हलइ आउ उदास हो जा हलइ कनियो जा हलइ  कभी ओकरा लगइ कि ऊ एक महिन्ना से पड़ल हइ कभी लगे लगइ कि ओहे दिन चल रहले ह  लेकिन ओकरा बारे ओकरा बारे ऊ बिलकुल भूल गेले हल लेकिन ओकरा हरेक मिनट आद रहऽ हलइ कि ऊ कुछ तो भूल गेले ह जेकरा कभियो भुल्ले के नयँ चाही दुखी होवऽ हलइ तड़पऽ हलइ आद करे के कोशिश में कराहऽ हलइ झुंझला उठऽ हलइ चाहे ओकरा भयानक असहनीय डर सतावे लगऽ हलइ  तब ऊ अपन जगह से उट्ठे के कोशिश करऽ हलइ भाग जाय लगी चाहऽ हलइ लेकिन हमेशे कोय न कोय ओकरा जबरदस्ती रोक ले हलइ आउ ऊ फेर से कमजोरी आउ बेहोशी के शिकार हो जा हलइ  आखिरकार ऊ बिलकुल होश में आ गेलइ  अइसन सुबह में घटलइ दस बजे  सुबह के ई बखत साफ दिन में रौदा हमेशे एगो लमगर पट्टी के रूप में ओकर दहिना देवाल पर आवऽ हलइ आउ दरवाजा के पास के कोना में रोशनी भर दे हलइ  ओकर बिछौना के पास खड़ी हलइ नस्तास्या आउ एगो आउ अदमी जे बहुत उत्सुकतापूर्वक ओकरा तरफ तक रहले हल आउ जे ओकरा लगी बिलकुल अपरिचित हलइ  ई कफ्तान में एगो नौजवान हलइ छोटगर दाढ़ी वला आउ चेहरा से सहकारी संघ के सदस्य मालूम पड़ऽ हलइ  आधा खुल्लल दरवाजा से मकान मालकिन हुलक रहले हल  रस्कोलनिकोव उठके बइठ गेलइ  ई के हइ नस्तास्या ऊ नौजवान तरफ इशारा करते पुछलकइ  अरे देखऽ होश में आ गेला ऊ बोललइ  होश में आ गेलथिन नौजवान बात दोहरइलकइ  ई अंदाज लगाके कि ऊ अब होश में आ गेलइ मकान मालकिन जे दरवजवा से हुलक रहले हल तुरते ओकरा बन कर लेलकइ आउ गायब हो गेलइ  ऊ हमेशे से शर्मीली हलइ आउ मोसकिल से बातचीत आउ बहस सहन कर पावऽ हलइ ऊ करीब चालीस साल के हलइ आउ मोटी तगड़ी भौं आउ आँख कार मोटापा आउ आलस्य के चलते दयालु आउ सलोनी भी  जरूरत से जादे लजालु  अपने केऽ ऊ पुछते रहलइ सीधे सहकारी संघ के सदस्य के संबोधित करके  लेकिन एतने में फेर से दरवाजा धड़ से खुललइ आउ थोड़े से झुकके काहेकि उँचगर हलइ रज़ुमिख़िन अन्दर घुसलइ  ई कइसन जहाज के केबिन हइ अन्दर घुसते ऊ चिल्लइलइ हमेशे हमर सिर टकरा जा हके तइयो एकरा क्वाटर कहल जा हइ आ तूँ भाय होश में आ गेलऽ अभिये पाशेन्का से सुनलियो  अभिये होश में अइला ह नस्तास्या बोललइ  अभिये होश मे अइलथिन हँ फेर से ऊ नौजवान मुसकइते दोहरइलकइ  आउ खुद अपने के हथिन बता सकऽ हथिन महोदय अचानक ओकरा संबोधित करते रज़ुमिख़िन पुछलकइ  हम हकिअइ अपने के सूचनार्थ व्रज़ुमिख़िन रज़ुमिख़िन नयँ जइसन कि सब कोय पुकारऽ हका बल्कि व्रज़ुमिख़िन एगो छात्र आउ कुलीन घराना के बेटा आउ ऊ हमर मित्र  अच्छऽ महोदय आउ अपने केऽ हथिन आ हम हकिअइ सहकारी संघ के दफ्तर के एगो सदस्य व्यापारी शेलोपायेव के हियाँ से श्रीमान आउ हियाँ काम के सिलसिले में अइलिए ह श्रीमान  ई कुरसी पर तशरीफ रखथिन खुद रज़ुमिख़िन दोसरा कुरसी पर बइठलइ टेबुल के दोसरा तरफ  आउ तूँ भाय अच्छा होलो कि होश में आ गेलऽ ऊ आगू बोललइ रस्कोलनिकोव के संबोधित करते  ई चौठा दिन हको कि मोसकिल से तूँ कुछ खा ह आउ पीयऽ ह  वस्तुतः तोरा चम्मच से चाय देल गेलो  हम तोरा भिर ज़ोसिमोव के दू तुरी लइलियो हल  आद हको ज़ोसिमोव के बारे तोरा ध्यान से जँचलको आउ तुरते बता देलको कि घबराय के कोय बात नयँ हइ सिर में कुछ तो कइसूँ आघात कइलकइ  एक प्रकार के स्नायु संबंधी बकवास राशन खराब हलइ ओकर कहना हइ कि तोरा काफी बियर आउ मूली नयँ देल गेलो ओहे से ई बेमारी लेकिन कोय बात नयँ ई दूर हो जइतो आउ सब कुछ ठीक हो जइतो  नौजवान ज़ोसिमोव ओकर डगडरी बढ़ियाँ से चल पड़ले ह  अच्छऽ जी हम अपने के जादे देर नयँ रोकके रखबइ  ऊ फेर से संघ के नौजवान के संबोधित कइलकइ अपने बता सकऽ हथिन कि अपने के की काम हइ ई ध्यान में रख रोद्या कि ओकन्हीं के दफ्तर से ई दोसरा तुरी केकरो भेजल गेलो ह खाली पहिले ई नयँ अइला बल्कि दोसर कोय आउ हम ओकरा से बातचीत कइलियो हल  ई पहिले तुरी तोरा पास केऽ अइलो हल हमरा लगऽ हइ कि ई तेसरा दिन हइ जी बिलकुल सही जी  ई अलिक्सेय सिम्योनविच हलथिन हमन्हिएँ के दफ्तर में काम करऽ हथिन जी  आउ ऊ अपने से जादे समझदार लगऽ हका अपने के की कहना हइ जी हाँ ऊ जरी जादे तगड़ा हथिन जी  बहुत अच्छा अच्छऽ जी आगे बोलथिन  आ ई अफ़नासी इवानोविच वख़रूशिन के तरफ से जिनका बारे हम समझऽ हिअइ कइएक तुरी सुनलथिन होत जी अपने के माताजी के निवेदन पे हमर दफ्तर से अपने खातिर मनीआडर हइ जी नौजवान कहे ल शुरू कइलकइ रस्कोलनिकोव के सीधे संबोधित करके  अगर अपने समझे के हालत में हथिन श्रीमान त हमरा अपने के पैंतीस रूबल देवे के हइ काहेकि पहिलहीं जइसन अपने के माताजी के निवेदन पे अफ़नासी इवानोविच से सिम्योन सिम्योनविच के ई संबंध में नोटिस मिल चुकले ह  अपने उनका जानऽ हथिन श्रीमान हाँ आद हइ वख़रूशिन रस्कोलनिकोव ध्यानमग्न हालत में बोललइ  सुन्नऽ हो व्यापारी वख़रूशिन के जानऽ हका रज़ुमिख़िन चिल्लइलइ  ऊ कइसे नयँ होश में हका बल्कि हम अब नोटिस करऽ ही कि अपनहूँ समझदार व्यक्ति हथिन  अच्छऽ जी अकलमंदी के बात सुने में खुशी होवऽ हइ  जी श्रीमान ओहे वख़रूशिन अफ़नासी इवानोविच आउ अपने के माताजी के निवेदन के अनुसार जे उनकर माध्यम से ओइसीं एक तुरी अपने के रकम भेज चुकलथिन हँ ऊ अबरियो इनकार नयँ कइलथिन श्रीमान आउ सिम्योन सिम्योनविच के ओहे दिन अपना तरफ से नोटिस देलथिन कि अपने के पैंतीस रूबल अदा कर देल जाय श्रीमान आउ बेहतर के आशा में श्रीमान  अपने के मुँह से आउ बेहतर के आशा में ई सबसे निम्मन बात निकसलइ आउ अपने के माताजी के मामले में भी कुछ खराब नयँ हलइ  अच्छऽ त अपने के मत में ऊ पूरा तरह से या कि पूरा तरह से नयँ होश में हका अयँ हम्मर मत में की रक्खल हइ श्रीमान  बस खाली दसखत हो जइते हल श्रीमान  हाँ कइसूँ घसीट तो देवे करता अपने के पास किताब हइ न अइकी हइ कितब्बा श्रीमान  एद्धिर देथिन  अच्छऽ रोद्या जरी उठ के बइठऽ  हम तोरा सहारा देले रहबो ओकरा लगी रस्कोलनिकोव रगड़के लिख देहो कलम ले ल काहेकि भाय पइसा हमन्हीं के अभी मध से जादे जरूरत हको  जरूरत नयँ रस्कोलनिकोव कहलकइ कलम के ढकेलके दूर करते  काहे नयँ जरूरत हइ हम दसखत नयँ करम  अरे शैतान कहीं के त दसखत के बगैर कइसे काम चलतउ नयँ चाही पइसा ई पइसा नयँ चाही अच्छऽ भाय ई तो झूठ हउ हम गोवाह हकिअउ किरपा करके फिकिर नयँ करथिन ई अइसीं फेर से घुम्मब करऽ हइ  ओकरो साथ तो जगलो पर अइसन होवऽ हइ अपने बुद्धिमान हथिन आउ हमन्हीं ओकरा मार्गदर्शन करते जइबइ मतलब ओकर हाथ के मामूली तौर से रखबइवइ आउ ऊ दसखत करतइ  चालू कइल जाय लेकिन हम फेर आ जइबइ श्रीमान  नयँ नयँ अपने के तकलीफ काहे लगी देबइ  अपने बुद्धिमान व्यक्ति हथिन अच्छऽ रोद्या मेहमान के रोकके मत रख देखऽ हीं इंतजार कर रहलथिन हँ  आउ ऊ गंभीरतापूर्वक रस्कोलनिकोव के हाथ के दसखत खातिर तैयार कइलकइ  रहे दे हम खुद्दे ऊ बोललइ कलम लेलकइ आउ किताब में दसखत कर देलकइ  संघ के अदमी पइसा दे देलकइ आउ चल गेलइ  चाबस आउ अब भाय खाय के मन करऽ हउ हाँ रस्कोलनिकोव जवाब देलकइ  तोरा पास शोरबा सूप हको कल्हे वला नस्तास्या जवाब देलकइ जे अभी तक ओज्जे खड़ी हलइ  आलू आउ चावल के साथ आलू आउ चावल के साथ  हमरा मुँहजबानी आद हके  सूप लेके आव आउ चइयो दे दे  लावऽ हियो  रस्कोलनिकोव ई सब कुछ बड़ी अचरज आउ जरी व्यर्थ के डर से देखब करऽ हलइ  ऊ चुपचाप रहे आउ इंतजार करे के फैसला कर लेलकइ आगू की होतइ लगऽ हइ हम सरसाम में नयँ हकूँ  ऊ सोचलकइ शायद ई वास्तव में दू मिनट के बाद नस्तास्या सूप लेके वापिस अइलइ आउ बतइलकइ कि चाय अभिये तैयार हो जइतइ  सूप के साथ अइलइ दू गो सम्मच दू गो प्लेट आउ पूरा सेट नीमक गोलकी गोमांस खातिर सरसों वगैरह वगैरह जे पहिले ई तरह से लम्बा समय से नयँ सजावल गेले हल  मेजपोश टेबुल क्लॉथ साफ सुथरा हलइ  बेजाय नयँ होतइ नस्तस्यूश्का नस्तास्या अगर प्रस्कोव्या पावलोव्ना दू बोतल बियर भेज देतइ  हमन्हीं पी जइबइ जी  अरे तूँ भी बड़ी तेज ह नस्तास्या बड़बड़इलइ आउ हुक्म के पालन करे खातिर चल पड़लइ  रस्कोलनिकोव बेहूदा आउ तनावपूर्ण ढंग से घूरते रहलइ  एहे दौरान रज़ुमिख़िन सोफा पर ओकर बगल में बइठ गेलइ अनाड़ी नियन भालू जइसे आउ ओकर सिर के बामा हथवा से पकड़ लेलकइ हलाँकि ऊ खुद बइठ सकऽ हलइ आउ दहिना हथवा से एक चम्मच सूप ओकर मुँहमा भिर लइलकइ लेकिन पहिले ओकरा कुछ तुरी मुँहाँ से फूँक मार ले हलइ ताकि ओकर मुँह नयँ जल जाय  लेकिन सूप खाली हलका गरम हलइ  रस्कोलनिकोव तरसल नियन एक चम्मच गटक गेलइ बाद में दोसर तेसर  लेकिन कुछ चम्मच देला के बाद रज़ुमिख़िन अचानक रुक गेलइ आउ बोललइ कि आउ अधिक देवे के संबंध में ज़ोसिमोव से सलाह लेवे के चाही  दू बोतल बियर लेले नस्तास्या घुसलइ  आ चाय चाही हाँ चाही  जल्दी से जाके चइयो ले आ नस्तास्या काहेकि जाहाँ तक चाय के बात हइ हमरा लगऽ हइ कि बिन डागडर के सलाह लेलहूँ पीयल जा सकऽ हइ  लेकिन हियाँ तो बियर भी हइ ऊ अपन कुरसी पर बइठ गेलइ अपना तरफ सूप आउ बीफ़ गोमांस घींच लेलकइ आउ अइसे खाय लगलइ जइसे तीन दिन से भुक्खल होवे  हम तो भाय रोद्या अब तोरा पास रोज अइसीं खाना खइबो ऊ बड़बड़इलइ जाहाँ तक बीफ़ से भरल ओकर मुँह से बन पइलइ आउ ई सब तोर प्यारी मकान मलकिन पाशेन्का के मेहरबानी हको जे हमरा बिलकुल दिल से इज्जत करऽ हको  जाहिर बात हइ एकरा लगी हम कोय जोर नयँ दे हिअइ लेकिन हम विरोधो नयँ करऽ हिअइ  आउ अइकी नस्तास्या भी चाय लेके आ गेलइ  केतना फुरतीली हकइ नस्तेन्का नस्तास्या तोरा बियर चाही अरे करबऽ हमरा से हुलचुल्ली आ चाय चाय अच्छऽ  ढार दे  ठहर हम तोरा लगी खुद्दे ढार दे हिअउ टेबुल के पास बइठ जो  ऊ तुरते सब कुछ सजइलकइ चाय ढरलकइ फेर आउ दोसर कप ढरलकइ अपन खाना छोड़ देलकइ आउ फेर से सोफा पर बइठ गेलइ  पहिलहीं नियन ऊ अपन बामा हाथ से रोगी के सिर पकड़लकइ ओकरा उठइलकइ आउ चम्मच से ओकरा चाय पिलावे लगलइ फेर से लगातार आउ खास लगन के साथ चम्मच पर फूँक मारते मानूँ फूँक मारे के ई प्रक्रिया में ही रोगी के चंगा होवे के सबसे मुख्य आउ रक्षक बिन्दु होवे  रस्कोलनिकोव चुपचाप रहलइ आउ कोय विरोध नयँ कइलकइ हलाँकि ऊ अपना में एतना यथेष्ट सामर्थ्य अनुभव कर रहले हल कि बिन कोय बाहरी सहारा के उठ आउ सोफा पर बइठ सकऽ हलइ खाली हाथ से चमचवे चाहे कपवे पकड़ नयँ सकऽ हलइ बल्कि शायद चलियो फिर सकऽ हलइ  लेकिन कोय विचित्र लगभग जानवर के धूर्तता नियन ओकरा अचानक दिमाग में विचार अइलइ कि अभी खातिर अपन सामर्थ्य के छिपइले रहे चुप्पी साधले रहे अगर जरूरत पड़े तो ई ढोंग करते रहे कि अभियो तक ओकर होश पूरा तरह से ठीक नयँ होले ह आउ ई दौरान सुन्ने आउ जाने कि हियाँ की की हो रहले ह  लेकिन ऊ अपन घृणा पर नियंत्रण नयँ कर पइलकइ दस चम्मच चाय घोंट गेला पर ऊ अचानक अपन सिर छोड़ा लेलकइ सनकी नियन चम्मच के ढकेलके दूर कर देलकइ आउ फेर से तकिया पर लुढ़क गेलइ  अब ओकर सिर के निच्चे वास्तविक तकिया पड़ल हलइ चिरईं के रोएँदार पंख से भरल आउ साफ सुथरा तकिया के खोल के साथ एहो ऊ देखलकइ आउ ध्यान में रखलकइ  पाशेन्का के आझ हमन्हीं हीं रसभरी के जाम भेजे के चाही ओकरा लगी पेय बनावे खातिर रज़ुमिख़िन बोललइ अपन जगह पर बइठते आउ फेर से सूप आउ बियर पीये में लगते  आउ ऊ तोहरा खातिर रसभरी काहाँ से लइता नस्तास्या पुछलकइ कश्तरी के अपन पाँचो अंगुरी फैलाके पकड़ले आउ शक्कर के डला मुँह में रखले चाय पीते  रसभरी हमर यार ऊ दोकान से लेतइ  देखऽ हीं रोद्या हियाँ पूरा खिस्सा तोर गैरहाजिरी में होलो ह  जब तूँ ओइसन धोखेबाज तरीका से हमरा हीं से भाग गेलहीं आउ अपन डेरा के पतो नयँ देलहीं तब हमरा अइसन गोस्सा अइलउ कि हम तोरा खोजके दंड देवे के फैसला कर लेलिअउ  ओहे दिन हम काम पे लग गेलिअउ  हम तोरा खोजे खातिर चक्कर लगइते रहलिअउ चक्कर लगइते रहलिअउ लोग से पुछते रहलिअउ पुछते रहलिअउ  ई अभी वला फ्लैट के बारे तो हम भूलिए गेलिअउ बल्कि एकरा बारे हमरा कभियो आद नयँ हल काहेकि एकरा बारे हम जानवे नयँ करऽ हलूँ  हूँ आउ पहिलौका फ्लैट के बारे हमरा एतने आद हउ कि पंचकोण में ख़र्लामोव के मकान हलउ  ई ख़र्लामोव के घर हम ढूँढ़ते रहलूँ ढूँढ़ते रहलूँ लेकिन बाद में पता चलल कि वास्तव में ई ख़र्लामोव के घर नयँ बल्कि बुख़ के घर हकइ कभी कभी ध्वनि से कइसन भ्रम हो जा हइ त हमहूँ गोसा गेलूँ  गोसइलूँ आउ चलियो पड़लूँ जे होवे से होवे दोसर दिन पता वला दफ्तर आउ मालूम हउ दुइए मिनट में तोर पता ढूँढ़के दे देवल गेल  तोर नाम हुआँ दर्ज कइल हकउ  दर्ज कइल बिलकुल आउ अउकी हमर सामनहीं सेनापति कोबेलेव के नाम कइसूँ ओकन्हीं ढूँढ़ नयँ पइलका अच्छऽ जी ई एगो लम्मा खिस्सा हइ  हियाँ हमर कदम रखतहीं तुरते हम तोर सब किरिया करम से परिचित हो गेलूँ सब कुछ भाय सब कुछ सब कुछ जन्नऽ हिअउ अइकी एहो नस्तास्या देखलको ह आउ निकोदिम फ़ोमिच से परिचय होलउ इल्या पित्रोविच से परिचय करावल गेल आउ दरबान से मिस्टर ज़म्योतोव से अलिक्सान्द्र ग्रिगोरयेविच ई दफ्तर के मैनेजर से आउ आखिरकार पाशेन्का से ई तो ताज मिले जइसन बात हल अइकी एहो जन्नऽ हउ शक्कर लगाके बोलला शरारत से मुसकइते नस्तास्या बड़बड़इलइ  ओकरा चइया में डाल द नस्तास्या निकिफ़ोरोव्ना  अरे कुत्ता कहीं के अचानक नस्तास्या चिल्लइलइ आउ खिलखिला उठलइ  आ हम पित्रोव्ना हकूँ निकिफ़ोरोव्ना नयँ ऊ अचानक आगे बोललइ जब हँसना बन कर देलकइ  ध्यान में रखबो जी  अच्छऽ भाय फालतू बात छोड़ देल जाय पहिले हम चाहऽ हलिअइ कि हियाँ सगरो बिजली के करंट धारा लगा दिअइ ताकि हियाँ के सब्भे स्थानीय लोकल अंधविश्वास एक्के तुरी में जड़ से उखड़ जाय लेकिन पाशेन्का जीत गेलइ  हमरा तो भाय बिलकुल आशा नयँ हल कि ऊ अइसन हकइ दिल के खींच लेवे वली की तोरा की कहना हइ रस्कोलनिकोव चुप रहलइ हलाँकि एक्को मिनट लगी ऊ अपन चिंताग्रस्त आँख के ओकरा से अलगे नयँ कइलकइ आउ अब लगातार ओकरा एकटक देखना जारी रखलकइ  आउ बहुत रज़ुमिख़िन बात जारी रखलकइ ओकर चुप्पी से बिन कोय परेशानी के आउ मानूँ प्राप्त उत्तर से सहमत होते आ बहुत ठीके ठाक हइ सब्भे हालत में  अरे नीच नस्तास्या फेर चिल्लइलइ जेकरा ई बातचीत शायद वर्णनातीत आनन्द दे रहले हल  ई खराब बात हउ भाय कि तूँ शुरुए से ई बात पे ध्यान नयँ दे पइलहीं  ओकरा साथ अइसन नयँ होवे के चाही हल  वास्तव में ऊ तथाकथित बिलकुल अप्रत्याशित स्वभाव के हइ खैर ओकर स्वभाव के बारे बाद में देखल जइतइ खाली एहे बात लेल जाय मसलन तूँ नौबत कइसे हियाँ तक पहुँचे देलहीं कि ऊ तोरा खानो भेजना बन कर देलकउ चाहे मसलन करजा के ई वचनपत्र तूँ पागल हो गेलहीं हल की कि करजा के वचनपत्र पे दसखत कइलहीं चाहे मसलन ई प्रस्तावित विवाह जब ओकर बेटी नताल्या येगोरोव्ना जिन्दे हलइ हमरा सब कुछ मालूम हकउ बल्कि हम देखऽ हिअउ कि ई बहुत नाजुक मामला हकउ आउ हम गदहा हकूँ तूँ हमरा माफ कर  लेकिन अब जब बात बेवकूफी के निकस गेलउ त तूँ जइसन सोचऽ हीं प्रस्कोव्या पाव्लोव्ना बिलकुल भाय ओतना बेवकूफ नयँ हइ जेतना पहिले नजर में देखे में लगऽ हइ की हाँ रस्कोलनिकोव दाँत भींचके बोललइ बगल तरफ देखते लेकिन ई जानके कि बातचीत जारी रखना ओकर जादे फयदा में रहतइ  सच हइ न रज़ुमिख़िन चिल्ला पड़लइ स्पष्टतया ई बात से खुश होके कि ओकरा जवाब मिललइ लेकिन वस्तुतः बुद्धिमान नयँ की बिलकुल बिलकुल अप्रत्याशित स्वभाव वली हम भाय जरी भ्रमित हिअउ तोरा हम विश्वास देलावऽ हिअउ ऊ चालीस के तो पक्का होतइ  ऊ बतावऽ हइ छत्तीस आउ ई बात के ओकरा पूरा हक हइ  लेकिन हम विश्वास देलावऽ हिअउ कि ओकरा हम जादे बौद्धिकता के कसौटी पर परखऽ हिअउ खाली आध्यात्मिक दृष्टिकोण से भाय हियाँ पर हमन्हीं बीच अइसन प्रतीक शुरू होले ह कि तोर बीजगणित की हउ हमरा कुछ समझ में नयँ आवऽ हउ खैर ई सब तो बकवास हइ लेकिन खाली ऊ ई देखके कि तूँ अब छात्र नयँ रह चुकलहीं हँ तोर टीसनी करे के काम छूट गेलो ह आउ ढंग के पोशाक तक नयँ रहलउ कि ओकर रईसजादी बेटी के मौत के बाद ओकरा कोय तरह से तोरा रिश्तेदार जइसन व्यवहार करे के जरूरत नयँ रह गेले ह त ऊ अचानक डर गेलइ आउ चूँकि तूँ अपना तरफ से कोना में दुबकल रहलहीं आउ पहिले जइसन कुच्छो संबंध बनइले नयँ रखलहीं त ऊ तोरा अपन फ्लैट से निकास बाहर करे के सोच लेलकउ  आउ ई इरादा बहुत पहिले से कइले हलउ लेकिन ओकरा करजा के वचनपत्र के अफसोस हलइ अर्थात् पइसा डुब्बे के अफसोस  एकरा बारे तूँ खुद्दे विश्वास देलइलहीं हल कि तोर माय भुगतान करथुन ई हमर कमीनापन हलइ कि हम अइसे बोललिअइ हमर माय खुद्दे लगभग भिखारिन हकइ आउ हम झूठ बोललिए हल ताकि हमरा फ्लैट में रहे दे आउ खाना देते रहे रस्कोलनिकोव उच्च स्वर से आउ साफ साफ बोललइ  हाँ ई तो तोर समझदारी हलउ  खाली बड़गर मामला हइ ई कि ओहे बखत टपक जा हका मिस्टर चेबारोव कोर्ट काउंसिलर आउ व्यापारी अदमी  पाशेन्का ओकरा बिन कुच्छो सोच नयँ सकऽ हलइ ऊ हइए हइ जादे शर्मीली लेकिन एगो व्यापारी अदमी तो लजालु नयँ होवऽ हइ आउ जाहिर हइ ऊ सबसे पहिले प्रश्न कइलकइ वचनपत्र के मोताबिक वसूली के कोय आशा हइ उत्तर हइ काहेकि माय अइसन हइ कि अपन एक सो पचीस रूबल के पेंशन से चाहे भुखले काहे नयँ रहे लेकिन रोदिन्का के जरूर बचइतइ आउ बहिनी अइसन हइ कि अपन भाय खातिर बंधुआ मजूरनी बन जइतइ  एहे बात पर तो ऊ दिलजमई हलइ तूँ कसमसा हीं काहे हम तो भाय तोर सब असलियत जन गेलियो ह ई बेकार के बात नयँ हलइ कि तूँ पाशेन्का के सामने सब कुछ दिल खोलके बता दे हलहीं जब ओकरा साथ रिश्तेदारी के स्तर पर हलहीं आउ अब हम प्यार से कह रहलियो ह असली बात तो ई हइ ईमनदार आउ कोमलहृदय व्यक्ति खुल्लल दिल से बात करऽ हइ लेकिन एगो व्यापारी अदमी सुनते रहऽ हइ आउ खइते रहऽ हइ आ बाद में पूरा खा जा हइ  त ऊ ई वचनपत्र के चेबारोव के कोय भुगतान के रूप में लेवे देलकइ आ ऊ औपचारिक रूप से भुगतान के तगादा कइलकइ आउ एकरा में ओकरा कोय शरम नयँ बुझइलइ  जइसीं हमरा ई सब पता चललइ हमरा मन कइलकइ कि अपन अंतःकरण के सफाई खातिर ओकरो खाल घींच लिअइ लेकिन ऊ समय तक हमर पाशेन्का के साथ तालमेल बइठ गेले हल आउ हम ई सब खिस्सा के समाप्त कर देवे ल कहलिअइ मतलब कि बिलकुल जड़ से ई गारंटी देके कि तूँ भुगतान कर देमहीं  हम तो भाय तोरा खातिर गारंटी देलिअउ समझलहीं चेबारोव के बोलावल गेलइ चानी के दस रूबल ओकर चेहरा पर बिग देलिअइ आउ कागज वापस ले लेलिअइ आउ एकरा हम तोर खिदमत में पेश कर रहलियो ह अब तोर बात पर लोग विश्वास करते जा हका अइकी ले ल आऊ हम थोड़े सन एकरा फाड़ देलियो ह जइसन कि साधारणतः कइल जा हइ  रज़ुमिख़िन करजा के वचनपत्र टेबुल पर रख देलकइ रस्कोलनिकोव ओकरा तरफ देखलकइ आउ बिन एक्को शब्द बोलले अपन मुँह देवाल तरफ फेर लेलकइ  रज़ुमिख़िन के भी जरी बुरा लगलइ  हम देख रहलियो ह भाय ऊ एक मिनट के बाद बोललइ कि फेर से हम बेवकूफी कइलूँ हँ  हम तोर ध्यान हटावे आउ अपन बकबक से दिल बहलावे लगी सोचब करऽ हलूँ लेकिन लगऽ हउ कि हम खाली तोर पित्त छेड़ देलिअउ  ई की तूँ हलहीं जेकरा हम सरसामी हालत में पछान नयँ पइलूँ हल रस्कोलनिकोव पुछलकइ एक मिनट तक चुप्पी साधला के बाद आउ अपन सिर बिन घुमइले  हाँ हमहीं हलिअउ आउ तूँ ऊ बखत उखड़ गेलहीं हल खास करके जब हम एक तुरी ज़म्योतोव के लइलियो हल  ज़म्योतोव किरानी काहे लगी रस्कोलनिकोव तेजी से अपन सिर घुमइलकइ आउ अपन दृष्टि रज़ुमिख़िन पर जमइलकइ  लेकिन तूँ अइसे काहे बरत रहलँऽ हँ परेशान काहे हकँऽ ऊ तोरा साथ परिचय करे ल चाहऽ हलइ ऊ खुद चाहऽ हलइ काहेकि ओकरा साथ हम तोरा बारे बहुत कुछ बात कइलिए हल नयँ तो तोरा बारे एतना जनकारी हमरा केकरा से मिल्लत हल भाय ऊ निम्मन अदमी हकइ बहुत करामाती जाहिर हइ अपन ढंग के  अभी हमन्हीं दोस्त हकिअइ लगभग रोज दिन मिल्लऽ हिअइ  हम एहे इलाका में आ गेलियो ह  तोरा अभी तक नयँ मालूम अभी अभी अइलियो ह  ओकरा साथ दू तुरी लविज़ा के पास होके अइलिए ह  लविज़ा के तो आद आवऽ हउ न लविज़ा इवानोव्ना बड़बड़ा रहलिए हल हम कुच्छो बिलकुल तूँ अपने आप के नयँ हलऽ जी  हम कउची के बारे बड़बड़ा रहलिए हल बाप रे कउची के बारे बड़बड़ा रहलहीं हल ई जाहिर हइ कि सब कउन चीज के बारे बड़बड़ा हइ अच्छऽ भाय अब हम समय बरबाद नयँ कर सकऽ हूँ काम हके  ऊ कुरसी से उठ खड़ी होलइ आउ अपन टोपी धर लेलकइ  अरे हम कउची के बारे बड़बड़ाब करऽ हलिअइ कइसन रट लगइले हके कहीं कोय भेद खातिर तो डरल नयँ हकऽ फिकिर नयँ करऽ कोय शहजादी के बारे तोर मुँह से कुछ नयँ निकसलो  बल्कि कोय बुलडॉग के बारे आउ कनबाली के बारे आउ केकरो चेन सिकरी के बारे आउ क्रेस्तोव्स्की टापू के बारे आउ कोय दरबान के बारे आउ निकोदिम फ़ोमिच के बारे आउ इल्या पित्रोविच पुलिस चीफ के सहायक के बारे बहुत कुछ बक गेलऽ  आउ एकरा अलावे अपन पेताबा लगी भी तोरा बहुत दिलचस्पी हलो बहुत शिकायत कर रहलऽ हल हमरा दे दऽ बस  ज़म्योतोव खुद्दे तोर पेताबा खातिर सब्भे कोना छान मरलको आउ अपन इत्र से महँकते आउ अंगूठी से सज्जल हाथ से तोरा ई चिथड़ा देलको  तब तोरा चैन अइलो आउ पूरे चोबीस घंटे ई चिथड़ा के हथवा में दबइले रहलऽ तोर हाथ से एकरा निकासना संभव नयँ होल  शायद अभियो कहीं पे तोर रजाय के अन्दर पड़ल होतो  आउ फेर पतलून के फुचड़ो मँग रहलऽ हल आउ ओहो केतना लोर बहइते आउ हमन्हीं तो ई समझे के कोरसिस कर रहलियो हल हुआँ आउ कइसन फुचड़ा होतइ लेकिन कुच्छो समझ में नयँ आ रहलो हल अच्छऽ अब काम के बात हो जाय अइकी पाँच रूबल हको ओकरा में से दस ले ले हकियो आउ लगभग दू घंटा के बाद ऊ सब के हिसाब दे देबो  एहे दौरान हम ज़ोसिमोव के भी बता देबो हलाँकि एकरा बगैर ओकरा बहुत पहिलहीं आ जाय के चाही हल काहेकि एगारऽ से जादे बज गेलइ  आउ तूँ नस्तेन्का नस्तास्या हमर गैरहाजिरी में जेतना जादे हो सके ओतना तुरी बीच बीच में जरी देख लिहो हल कि इनका कुछ पीये लगी चाहे आउ कुछ चाही आउ पाशेन्का के खुद्दे जे कुछ जरूरत हइ ऊ बता दे हिअइ  फेर भेंट होतइ उनका पाशेन्का कहके पुकारऽ हइ बदमाश कहीं के ओकर पीछू में नस्तास्या बोललइ फेर दरवाजा खोललकइ आउ कान देके सुन्ने लगलइ लेकिन ओकरा बरदास नयँ होलइ आउ खुद ज़ीना से उतरते निच्चे दौड़ल गेलइ  ओकरा बहुत उत्सुकता हलइ ई जाने के कि हुआँ ऊ मकान मालकिन से कउची बारे बात करऽ हइ आउ कुल मिलाके ई साफ लगऽ हलइ कि ऊ रज़ुमिख़िन पर बिलकुल मोहित हो गेले हल  जइसीं ओकर पीछू दरवाजा बन होलइ ओइसीं रोगी रजाय अपने ऊपर से हटा लेलकइ आउ अधपगला नियन बिछौना पर से उछल खड़ी होलइ  जलते झटकदार उजलत से ऊ इंतजार कर रहले हल कि केतना जल्दी ओकन्हीं हियाँ से घसके कि ओकन्हीं के गैरहाजिरी में अपन काम में जल्दी से लग जाय  लेकिन काहे लगी कउन काम लगी मानूँ अब ओकरा चिढ़ावे खातिर सब कुछ भुला गेलइ  हे भगमान हमरा खाली एक बात बता दे ओकन्हीं के सब कुछ मालूम हकइ कि अभियो कुछ मालूम नयँ हइ आउ कि जान गेते गेला ह आउ खाली ढोंग करऽ हका चिढ़ावऽ हका जब हम पड़ल रहऽ हकूँ आउ अइकी अन्दर घुसता आउ कहता कि सब कुछ तो पहिलहीं मालूम चल चुकलो हल आउ खाली अइसीं अब की करूँ अइकी हम भूल गेलूँ मानूँ जान बूझके अचानक भूल गेलूँ अभी अभी तो आद हले ऊ कमरा के बिच्चे में खड़ी हलइ आउ कष्टदायक विस्मय से चारो तरफ देखते रहलइ फेर दरवाजा भिर गेलइ एकरा खोललकइ ध्यान देके सुनलकइ लेकिन ई ऊऽ नयँ हलइ  अचानक मानूँ ओकरा कुछ आद आ गेल होवे लपकके ऊ कोनमा में गेलइ जाहाँ देवाल के कागज में भूड़ हलइ आउ सब कुछ जाँचे लगलइ भुड़वा में हाथ नइलकइ टटोललकइ लेकिन एहो ऊ नयँ हलइ  ऊ स्टोव के पास अइलइ एकरा खोललकइ आउ राख में टटोले लगलइ पतलून के फुचड़ा आउ जेभी में से नोचल चिथड़ा अइसीं पड़ल हलइ जइसे कि ऊ तखनी फेंकलके हल मतलब कि कोय नयँ देखलके हल तभिये ओकरा पेताबा के बारे आद पड़लइ जेकरा बारे रज़ुमिख़िन अभी ओकरा बतइलके हल  सच में अइकी ऊ सोफा पर पड़ल हइ रजाय के निच्चे लेकिन अब तक ऊ एतना घिस चुकले हल आउ गंदा हो गेले हल कि ज़म्योतोव कुछ नयँ देख पइलके हल  अरे ज़म्योतोव दफ्तर आ काहे लगी हमरा दफ्तर में बोलावल जा हइ नोटिस काहाँ हइ अरे हम सब कुछ मिला देलिअइ एकर ऊ बखत जरूरत हलइ हम ऊ बखत पेताबा जाँच रहलिए हल लेकिन अब अब तो हम बेमार हलिअइ  लेकिन ज़म्योतोव काहे लगी अइले हल काहे लगी लइलके हल ओकरा रज़ुमिख़िन ऊ कमजोरी में बड़बड़ा रहले हल फेर से सोफा पर बइठते  ई की हइ हम अभियो सरसाम में हकूँ कि ई सब वास्तव में हो रहल ह लगऽ हइ ई सच हइ आह हमरा आद पड़ल भाग जल्दी से भाग जरूर जरूर भाग हाँ लेकिन काहाँ आउ हमर पोशाक काहाँ हके बूट नयँ लेके चल गेते गेलइ नुका देते गेलइ हम समझऽ ही आह अइकी हमर पोशाक हके ओकन्हीं के नजर से चूक गेलइ अइकी टेबुल पर पइसवो हइ भगमान के किरपा से अइकी वचनपत्र भी हकइ हम पइसवा ले लेम आउ दूर चल जाम आउ दोसर फ्लैट किराया पर ले लेम ओकन्हीं ढूँढ़ नयँ पइता हाँ लेकिन पता वला दफ्तर हमरा खोज लेवल जात रज़ुमिख़िन तो खोजिए लेत  सबसे अच्छा बिलकुल भाग जाय के दूर अमेरिका में आउ ओकन्हीं सब पर थूक देवे के आउ वचनपत्र ले लेवे के ई हुआँ काम देत  आउ कउची लेवे के ओकन्हीं सोचतइ कि हम बेमार हकिअइ ओकन्हीं ई जानवो नयँ करतइ कि हम चलियो फिर सकऽ हिअइ हे हे हे ओकन्हीं के अँखिया से हम अन्दाज लगइलिअइ कि ओकन्हीं के सब कुछ मालूम हइ बस कहीं ज़ीना से उतर पाऊँ आउ अगर ओकन्हीं के पहरेदार हुआँ खड़ी रहइ पुलिसवला ई की हइ चाय आउ अइकी बियर भी बच्चल हइ आधा बोतल ठंढका ऊ बोतल उठा लेलकइ जेकरा में एक पूरा गिलास बियर बच्चल हलइ आउ बड़ी चाव से एक साँस में गटक गेलइ मानूँ अपन सीना के आग बुझा रहल होवे  लेकिन एक्को मिनट नयँ होलइ कि बियर ओक्कर सिर में चढ़ गेलइ आउ ओकर रीढ़ से एगो हलका आउ सुखद भी सिहरन दौड़ गेलइ  ऊ पड़ गेलइ आउ रजाय तानके ओढ़ लेलकइ  ओकर बेमार आउ बिखरल विचार अधिकाधिक उलझे लगलइ आउ जल्दीए हलका आउ सुखद नीन ओकरा धर लेलकइ  अराम के साथ ऊ अपन सिर तकिया के अन्दर जमा लेलकइ आउ नरम रजाय जे अब ओकर चिथड़ा होल पहिलौका ओवरकोट के जगह ले लेलके हल ऊ कसके खुद पर लपेट लेलकइ अराम से उच्छ्वास लेलकइ आउ गहरा गाढ़ा सेहतगर स्वास्थ्यप्रद नीन में सुत गेलइ  ऊ जग गेलइ ई सुनके कि कोय तो ओकर कमरा में घुसलइ आँख खोललकइ आउ रज़ुमिख़िन के देखलकइ जे दरवाजा पूरा खोलके चौखट भिजुन खड़ी हलइ ई संकोच में कि अन्दर जाय कि नयँ  रस्कोलनिकोव तेजी से उठके सोफा पर बइठ गेलइ आउ ओकरा तरफ देखे लगलइ मानूँ कुछ तो आद करे के प्रयास कर रहल होवे  अच्छऽ त तूँ सुत्तल नयँ हकऽ ल हम पहुँच गेलियो नस्तास्या बंडल घसीटके हियाँ ले आव रज़ुमिख़िन निच्चे तरफ चिल्लइलइ  अभिये हिसाब मिल जइतो केतना बजले ह रस्कोलनिकोव पुछलकइ बेचैनी से चारो तरफ देखते  तूँ तो अच्छा नीन लेलऽ भाय बाहर तो साँझ हो गेलो ह लगभग छो बजलो होत  तूँ छो घंटा से जादहीं सुतलऽ ह हे भगमान हमरा की हो गेल ह आ ओकरा से की ई तो सेहत लगी अच्छे हको काहाँ के जल्दी हको केकरो से मिल्ले के हको की हमन्हीं के पास बखते बखत हइ  हम तोर तीन घंटा से इंतजार कर रहलियो ह दू तुरी हम हियाँ अइलियो हल तूँ सुत्तल हलऽ  ज़ोसिमोव के हियाँ दू तुरी गेलिअइ जब देखऽ त घरे पर नयँ खैर कोय बात नयँ आ जइतइ अपन छोट मोट कामो खातिर हम कुछ देर लगी बाहर गेलूँ हल  हम आझे घर बदललूँ बिलकुल बदल लेलूँ अपन चाचा के साथ  अब हमरा साथ चाचा रहऽ हका खैर ई सब बात के छोड़ऽ काम के बात पर आवल जाय बंडल हियाँ पर लाव नस्तेन्का  त काम शुरू कइल जाय आउ भाय कइसन हकऽ हम ठीक हकूँ हम बेमार नयँ हकूँ रज़ुमिख़िन तूँ हियाँ पर लम्मा समय से हकऽ कहलियो न तीन घंटा इंतजार कइलियो  नयँ लेकिन पहिले पहिले की तूँ कबसे हियाँ अइते रहलऽ ह ई तो हम तोरा सुबहीं बता चुकलियो ह कि तोरा आद नयँ रस्कोलनिकोव सोचे लगलइ  सुबह के बात ओकरा सपना नियन लग रहले हल  ऊ खुद्दे आद नयँ कर पइलकइ आउ प्रश्नात्मक ढंग से रज़ुमिख़िन तरफ देखे लगलइ  हूँ ऊ बोललइ भूल गेलऽ हमरा सुबहे के लग रहऽ हल कि तूँ अभियो पूरा होश में नयँ हकऽ अब सुतला से तो कुछ बेहतर लगऽ हकऽ सच में बिलकुल बेहतर देखाय दे ह  नौजवान खैर अब काम के बात अइकी तोरा अब आद आ जइतो  एन्ने देखऽ प्यारे दोस्त  ऊ बंडल खोले लगलइ आउ साफ लगऽ हलइ कि जे ओकरा बड़ी दिलचस्प लग रहले हल  जन्नऽ हो भाय ई हम खास करके हम अपन दिल में ले लेलियो ह  काहेकि हमरा तोरा में से इंसान बनावे के चाही  चलऽ उपरे से शुरू कइल जाय  ई टोपी देखऽ हो ऊ शुरू कइलकइ बंडल से एगो काफी निम्मन लेकिन मामूली सन आउ सस्ता टोपी निकासते  पेहनाके देखे द  थोड़े देर में बाद में चिड़चिड़ाल रस्कोलनिकोव ओकरा दूर हटइते बोललइ  नयँ नयँ भाय रोद्या विरोध मत करऽ बाद में बहुत देर हो जइतो आउ हमरो रात भर नीन नयँ आत काहेकि बिन नाप के अन्दाज से हम खरीदलूँ हँ  बिलकुल ठीक टोपी पेहनाके ऊ विजय के लहजा में चिल्ला उठलइ नाप में बिलकुल ठीक सिर के टोपी भाय ई पहनावा में सबसे पहिला चीज होवऽ हइ अपने तरह के एगो अनुशंसा सिफारिश  हमर दोस्त तल्सत्याकोव हर तुरी अपन ढक्कन उतारे खातिर लचार हो जा हइ जब कभी कहीं अइसन सार्वजनिक स्थान पे जा हइ जाहाँ सब्भे दोसर कोय टोप आउ टोपी में रहऽ हइ  सब कोय सोचऽ हइ कि ऊ दास जइसन विनम्रता के कारण अइसन करऽ हइ लेकिन ऊ खाली ई कारण से अइसन करऽ हइ कि ओकरा अपन चिड़ियाँ के खोंथा से शरम आवऽ हइ अइसन शर्मीला अदमी हइ अच्छऽ नस्तास्या ई दू तरह के सिर के टोपी हको ई पलमेर्स्तोन ऊ कोनमा से रस्कोलनिकोव के फट्टल चिट्टल गोलगाल टोपी निकसलकइ जेकरा नयँ मालूम काहे ऊ पलमेर्स्तोन कहऽ हलइ अथवा ई जेवर के छोटगर चीज एकर कीमत आँकऽ रोद्या की सोचऽ हो हम केतना चुकइलिए होत नस्तस्यूश्का ऊ ओकरा नस्तास्या तरफ मुड़लइ ई देखके कि ऊ रस्कोलनिकोव चुप हकइ  बीस कोपेक देलऽ होत नस्तास्या जवाब देलकइ  बीस कोपेक मूरख कहीं के ऊ नराज होके चिल्लइलइ आझकल तो तोरो बीस कोपेक में कोय खरीद नयँ पइतइ आठ ग्रिव्ना ओहो ई कारण से कि ई पुराना हकइ  आउ सच में एकरा ई शर्त पर कि पेन्हला के बाद अगर फट जइतो त अगले साल दोसर फोकट में दे देतो भगमान कसम अच्छऽ जी अब संयुक्त राज्य अमेरिका पर बात शुरू कइल जाय जइसन कि हमन्हीं के इस्कूल में ई नाम से पुकारल जा हलइ  हम आगाह करऽ हियो हमरा ई फुलपैंट पर नाज हके आउ ऊ रस्कोलनिकोव के सामने सिलेटी रंग के हलका ऊनी कपड़ा के गरमी में पहने वला पतलून देखइलकइ  न तो कोय भूड़ न कोय धब्बा आउ साथे साथ पुराना होलो पर काफी अच्छा हइ आउ ओइसने वास्कट एक्के रंग के मैचिंग जइसन कि फैशन के मोताबिक जरूरत हइ  आउ जे पुराना हइ त वास्तव में आउ बेहतर हइ जादे कोमल जादे मोलायम देखऽ रोद्या संसार में जीविका बनावे के हको त हमर विचार से ई काफी हइ कि ऋतु के अनुसार रहन सहन रक्खे के चाही अगर जनवरी में शतावर के इस्तेमाल नयँ करऽ ह त अपन बटुआ पर्स में कुछ रूबल बचा लेबऽ एहे बात लागू होवऽ हइ ई खरीदारी के मामले में  अभी ग्रीष्म ऋतु हइ आउ हम ग्रीष्म खातिर ही खरीदारी कइलूँ काहेकि पतझड़ ऋतु तक तो कइसूँ आउ जादे गरम सामग्री के जरूरत होत आउ एकरा फेंक देवे पड़त खास करके ई वजह से कि ई सब कुछ उ बखत तक खुद्दे बरबाद हो जइतइ अगर ऐशो आराम के स्तर उँचगर हो गेला के वजह से नयँ त अन्दरूनी अव्यवस्था के चलते  अच्छऽ त एकर कीमत आँकऽ तोहर विचार में केतना होतइ दू रूबल पचीस कोपेक आउ आद रहे फेर ओहे पहिलौका शर्त के साथ अगर पेहन पेहनके कहीं फट जाय त अगले साल दोसर फोकट के मिल जइतो फ़ेद्यायेव के दोकान पर आउ दोसरा तरह से कारोबार नयँ होवऽ हइ एक तुरी भुगतान कइलऽ आउ सारी जिनगी लगी काफी हो जा हइ काहेकि दोसरा तुरी खुद्दे नयँ जइबऽ  अच्छऽ जी अब बूट के बारे बात कइल जाय ई कइसन लगऽ हको ई साफ झलकऽ हइ कि ई पुराना हइ लेकिन दू महिन्ना तो चलिए जइतइ काहेकि ई विदेशी काम हइ आउ विदेशी माल से बन्नल हइ अंगरेजी दूतावास के सचिव पिछले सप्ताह फुटपाथ पर के हाट में डाल देलके हल ऊ एकरा खाली छो दिन पेन्हलके हल लेकिन ओकरा पइसा के बहुत जरूरत हलइ  कीमत एक रूबल पचास कोपेक  हइ न बढ़ियाँ सौदा लेकिन हो सकऽ हइ ई उनका फिट नयँ होबइ नस्तास्या टिप्पणी कइलकइ  फिट नयँ होतइ आ एकरा में की रक्खल हइ आउ ऊ झोला से रस्कोलनिकोव के पुरनका रूखड़ा सुक्खल कीचड़ से सन्नल भूड़े भूड़ होल बूट निकसलकइ  हम तैयार होके गेलिए हल हमर ई भीमकाय बूट के मोताबिक असली नाप मालूम कर लेलकइ  ई सब काम दिल से कइल गेले ह  जाहाँ तक छालटी सन या पटसन के रेशा से बन्नल कपड़ा के बात हइ त एकरा बारे मकान मालकिन से बात पक्का करके लइलिए ह  अइकी सबसे पहिले तो सन के तीन गो कमीज लेकिन उपरे से फैशनदार अच्छऽ जी त ई तरह से आठ ग्रिव्ना अस्सी कोपेक के टोपी दू रूबल पचीस कोपेक के दोसर दोसर कपड़ा कुल मिलाके तीन रूबल पाँच कोपेक एक रूबल पचास कोपेक के बूट काहेकि ई बहुत निम्मन हइ कुल्लम चार रूबल पचपन कोपेक आउ पाँच रूबल कुल छालटी के थोक में मोलजोल कइल सब कुछ मिलाके नो रूबल पचपन कोपेक  मतलब दस रूबल में से बच्चल पैंतालीस कोपेक रेजकी तामा के पँच पँच कोपेक के सिक्का अइकी जी स्वीकार करऽ  त ई तरह से रोद्या तूँ अब पूरे सूट बूट में हकऽ काहेकि हमर विचार से तोर ओवरकोट अभियो काम देतो बल्कि देखे में अपने आप में विशेष शानदार लगतो एहे मतलब होवऽ हइ शार्मेर से खरीदारी करे के जाहाँ तक पेताबा आउ बाकी चीज के बात हइ ई हम तोरे ऊपर छोड़ दे हियो हमन्हीं के पास पैंतीस रूबल बच जात आउ पाशेन्का के बारे आउ फ्लैट के किराया के भुगतान के बारे फिकिर मत करऽ हम कहलियो मतलब बिन सीमा के उधार  आउ अब भाय अपन छालटी बदले द काहेकि शायद तोर कमीजिए में खाली अब रोग बइठल हको रहे दऽ नयँ चाही रस्कोलनिकोव झटकके हटा देलकइ जे अनिच्छा से पोशाक के खरीदी के रज़ुमिख़िन के तनावपूर्ण ओछा रिपोर्ट सुन रहले हल ई तो भाय असंभव हको त हम काहे लगी एतना जुत्ता घिसलूँ रज़ुमिख़िन जिद कइलकइ  नस्तस्यूश्का शरमाऽ मत आ मदत करऽ अइकी अइसे आउ रस्कोलनिकोव केतनो विरोध कइलकइ तइयो ऊ ओकरा छालटी बदलिए देलकइ  ऊ रस्कोलनिकोव तकिया पर पड़ गेलइ आउ करीब दू मिनट तक एक्को शब्द नयँ बोललइ  ओकन्हीं से लम्मा समय तक छुटकारा नयँ मिल्लत ऊ सोचलकइ  कउन पइसा से ई सब खरीदल गेले ह देवाल तरफ नजर कइले आखिर ऊ पुछलकइ  पइसा अच्छऽ त ई बात हइ ई तोरे खुद के पइसा से  आझ सुबहे सहायक संघ से वख़रूशिन के तरफ से नौजवान अइलो हल माय भेजवइलथुन हल एहो तूँ भूल गेलऽ की अब आद आल रस्कोलनिकोव बोललइ लम्मा उदासी भरल सोच के बाद  रज़ुमिख़िन त्योरी चढ़इते बेचैनी से ओकरा तरफ देखते रहलइ  दरवाजा खुललइ आउ एगो लमगर तगड़ा अदमी अन्दर घुसलइ जे रस्कोलनिकोव के मानूँ पहिले से कुछ जानल पछानल भी लग रहले हल  ज़ोसिमोव आखिरकार खुशी से रज़ुमिख़िन चिल्ला उठलइ  सूची पिछला अगला हमनी के दू गो बालो बच्चा हो गेलन आउ एहनी जनबो नऽ कैलन कि गाँव गिराव कइसन हो हे  गाँव पऽ गेला आज कै बच्छर हो गेल हे  तनी चले के चाही  सुनके रोहन बोलल जमुनी तोरा तऽ अब गाँव के नाँव पऽ छीक आवऽ हउ  आज कइसे खेयाल पर गेलो आउ अब गाँव में रखले का हे नानी टोला पऽ अन्हार ही भेला बुधुआ गरज गरजके चिचिआइत हल तोहनी के कुछो फिकिर हो  नानी के जगह जमीन में बसल हें आउ नानी बेमार हे तनी देखहूँ गेले हें कोई रग्घू भाई सब के मतिसार देकथुन हे आउ ओहू तऽ अपन दिमाग से कुछो काम नऽ करथुन  बरमा मिसिर जे कहऽ हथिन ओही भजऽ हथुन  हमनीयो के तऽ आँख कान हे  देख सुनके करे चले के चाहीं  पनघट पऽ से चिचिआइत ऊ दूसर गली में घूर गेल  सब लोग ओकर बात कान पट लगाके सुन रहलन हल  जब बुधुआ अन्ह हो गेल तब पनघट पऽ फुसफुसाहट फिनो सुरुम भेल  एगो बूढ़ी बोलल लगऽ हे कि अब नानी मर जयतन  उनका गेला के बाद सउँसे गाँव निसु हो जायत  कउनो तऽ ओतना उमिर के नऽ बचइत हथ  सुनऽ तनी रमुनी के माय आज काहे तऽ नीन नऽ आवइत हो  अब अधरतिया होवे आयल बाकि पपनी नऽ झपकल हे  रोझन के बात सुनके रोझनी चकचेहायल उठल का बात हो कुछो सोचइत का हऽ आजकल गाँव के कउन अदमी नऽ सोच में डूबल हे  सुरुज महतो जब से बेमार पर गेलन हे लगइत हे कि गाँव के कोई मातवरे नऽ हे  एने रघुआ फतुही उड़वले चलइत हे  मिसिर जी भी बदल गेलन हे  दिन भर माँगऽ हथ आउ रात खानी नानी टोला में पहुँच के ओहनी के पीठ ठोकऽ हथ  बरमा जी के ओही हाल हे  तऽ तू का करबहू रमुनी के बाबू तोरा का बवसाव हवऽ एक दिन जूता नऽ बनावऽ तऽ खायला नऽ जुटवऽ  हमरो तऽ अब आँख से नऽ लोके  नानी भिरु भी जनई छूट गेल  रोहन कलकत्ता से गाँव पऽ आयल हल  एक महीना के छुट्टी हलई से जमुनी के भी लेले आयल हल  एसो पंचायत के चुनाव होवे ला हल  नानी टोला पऽ रोज घुनपिस चल रहल हल  से रोहन के एक दिन नऽ रहायल आउ सब लोग के जमा करके कहलक गान्ही जी हमनी के हरिजन कहऽ हलन आउ कहऽ हलन कि एहनी के विसेख मौका देवे के चाहीं  एहनीयो देस के बसिंदा हथ  बाबा अम्बेदकर तो हमनी ला लड़ते लड़ते परान दे देलन  तऽ का हमनी के अपना ला कुछो करतब नऽ हे कोई खिआवत तऽ हमनी खायम बीचे में रग्घू गरजल हमरा भिरू नऽ रहत तऽ हम दोसर के ढेर मानी सड़इत अनाज छीनके खा लेम  जीरवा दिने खानी दोकान पऽ बइठल झुक रहल हल  पहिले आसा में रहऽ हल कि भिखना के चचा अवतन तऽ तनी खैनी मल के देतन  ओकरा तऽ देह ककुलावे के छुट्टी नऽ मिलऽ हल बाकि अब तऽ ओकरा छुट्टीये छुट्टी रहऽ हे  दिन भर में दू गो चार गो गहँकी आ जा हथ ओही काफी हे  से अकेले दोकान पर बइठल जीरवा टूटल पत्ता में से खैनी तोड़लक आउ कमर के लुग्गा में खोंसले चुनौटी में से पीयर चूना निकालके तरहथी पऽ मले लगल  मलते मलते कभी झुक जाय तऽ ओकर कपार टीन से टकरा जाय  एकाध गो चुटरी निकलके पीछे से ओकर देहो पऽ चढ़ जाय आउ चुटी नियन सुर सुराय लगे तऽ जीरवा अचकचाके देह डोला देवे तब हाथ मेंकर खैनी फेंका जाय  रह रहके ओकरा दस बरस पहिले के बात इयाद आवे  कइसन जबाना हल ऊ  दोकान पऽ चूटी नियन भीर लगल रहऽ हल  एगो उठऽ नऽ हल कि दोसरका बइठ जा हल  अन्हारे से साँझ तक गहँकी चलावइत चलावइत हाथ कपार पिराय लगऽ हल  भिखना के कसबा से माले लावे में दम छूटल रहऽ हलई  अब अराम करो  माले नऽ बिकई तऽ लावत काहे ला सोचइत सोचइत जीरवा झुकके दोकाने पऽ लोघड़ गेल आउ फोफियाय लगल  ओने से खदेरन बहु आनके जीरवा के कान में तनीसुन पानी टपका देलक तऽ ऊ फुर फुराके उठ बइठल आउ चुटरी के मारे ला निनुअयले में छेकुनी खोजे लगल सामने में खदेरन बहु के देखके लजा गेल आउ पूछलक का चाहो खदेरन बहु ढेर दिन पऽ लोकलऽ हे  जमुनी के लेके रोहन कुछ दिन से कसबा में रहे लगल  बढ़िया से कमाइत खाइत हल  तब एक रोज जमुना आनके कहलकई कि अब जे होवेला हल से होइये गेलो  तोहनी गाँव में चलके काहे न बढ़िया से रहइ जा  माय भी बूढ़ हथुन अकेले रहे परऽ हइन  नोकरी के लोभ में रग्घू भी एक रोज आयल हल आउ एहनी के काम धाम देखके बड़ा खुस भेल हल  से रोहन के मन बदल गेल आउ जमुनी के अपन माय के साथे रख देलक आउ घर ही से रोज कसबा में कमाय जाय लगल  ऐही बीच में ओकरा कलकत्ता से खबर आ गेलई  ऊ जमुनी के अपन माय भिजुन छोड़के आउ अपन काम पर रग्घू के रखके कलकत्ता चल गेल  खदेरन के बेमारी बढ़ते जाइत हल  जीरवा के दोकान के फक्की आउ बरिया से कुछो नऽ फैदा लोक रहल हल  खदेरन जादू टोना करऽ हलन बाकि उनका विसवास नऽ हल  तइयो खदेरनी दोसर गाँव से ओझा बोलाके झार फूँक करावेला तइयार भेल  ऊ ओझा आनके सब बात के जानकारी हासिल कैलक तब ओकरा विसवास हो गेलई कि बसवाड़ी आउ पीपर तर के भूत के बसेरा खदेरने के चलते उजरल हे  ऊ भूत अब जाओ तऽ कहाँ से ओहनी खदेरने के पकड़लक  हाली छोड़िये नऽ रहल हे  सुनके खदेरन बहु बड़ा सोंच में पड़ गेल आउ ओझा से पूछलक दोहाई महराज के ऊ भूतन इनकर देह छोड़तन कि नऽ एगो अदमी अपना के भारी शहंशाह समझऽ हलक बाकि ऊ हलक भारी कंजूस  से औका हकयअतििथजद अब हल्कत ज ओक कथानकयबहाना बना केटक हलक  एक तुरी ओकर एगो बड़ा पुराना इयार ओकर घर आयल  अयला पर ऊ ओकरा अप्पन बैठका में बैठयलक ओकर कुसल क्षेम पुछलक आउ बचपन के इयाद करके हँसी मजाक कयलक  ओकरा पैर धोवे ला ऊ पानी भी मंगवैलक  भोर के बेरिया हल  जब बात चीत करइत कुछ समइया बीत गेल तऽ अप्पन बोली में असीम प्यार भर के ऊ कहलक आज एकादसी हवऽ  हमनी हीं सबके उपवास हवऽ  कल रात के कुछ बासी बचल तऽ हे बाकि तूं बसिया तो खैबऽ नऽ  से ई घरवा से निकलला पर अगलके मोड़ पर बंसी हलवाई के दूकान हवऽ  से तें उहाँ कचौरी जलेबी भरपेट जरूर खा लिहऽ तोरा हम्मर किरिया ढपोरशंख कहताहर पंकजवासिनी द्वारा सुरेन्द्र साह पटेलनगर पटना एगो बाबा जी हलन  ऊ बड़ी गोल गोल बात बतियावऽ हल  उनकर ई खूबी हल कि ऊ कोय के भी पुछला पर इया कोय काम अद्वैला पर खूब लम्बा चौड़ा बात बतियावऽ हलन बाकि करऽ कुच्छो न हलन  उनकर ई आदत से भला आदमी के बड़ी परेशानी होवऽ हल  एक तुरी ऊ जंगल से चलल आ रहलन हल कि उनका बीच राह में पड़ल एगो शंख मिलल  ऊ शंख के उठा के ले ले अयलन  घरे आके ओकरा धो धा के ऊ पहले ओकर पूजा कयलन फिनू ओकरा फूंकलन  ओकरा में से अवाज आयल सुखी रहऽ बचवा जे मन चाहऽ हवऽ से माँगऽ  बाबा जी के ऊ घरी बड़ी भूख लगल हल  ऊ शंख के परनाम कहलन आउर कहलन हमरा बड़ी भूख लगल हे  से हमरा खूब बढ़िया भोजन करावऽ  उनकर प्रार्थना सुन ऊ शंख बजूलक ल लडू खाऽ पूड़ी खाई इमस्तिी खाऽ बर्फी खाई पेड़ा खाऽ बाजा ती खुस होके कहलन बस बस पहले इतने दे दऽ  ऊ आस जोहइत में बइठल रहल बाकि कुच्छो न आयल  बाद में ऊ जब भी कुछ मैंगलन ऊ शंख बार बार ओयसने देवे के खूब लम्बा चौड़ा हाँक देत बाकि कभियो कुच्छो देवे नऽ बाबा जी समझ गेलन के ऊ शंख उनकरे नियन खाली हाँके ओला ढपोरशंख हे जो बात तो खूब लुभावेओला कहऽ हे बाकि कुच्छो करऽ न हेजमुना के बाप दू चार बीघा खेत जोते कोड़े ओला गिरहथ आउ मजूरा हलन  बेटी जमुनी लइकाइये में राँड़ हो गेलइन हले आउ बेटा जमुना के मेहरारुये छोड़के दोसर बिआह कर लेकइन हल  जमुना के एगो बेटा भी भेलई हल से ओकरा अपने साथे मेरारुये लेले चल गेलई हल  अब जमुना के बाप चाहइत हल कि बेटा के दोसर सादी कर देईं  अभी तऽ ऊ पचीस बरस के हे  आजे से बिन बिअहले रहत बाकि जमुना बिआह करेला तइयार नऽ हल  ऊ बाबू जी से कहऽ हल कि पहले जमुनी के बिआह दऽ तब फिनो हमरा ला बातचीत चलइ हँऽ बाकि बिआह करेला जमुनीओ तइयार नऽ हल  से जमुना के बाप एक रोज मिसिराइन से राय लेलन हमर बेटा बेटी दूनो बेकहल निकल गेलथुन  तनी ओहनी के समझा नऽ देबहुन मिसिराइन बोललन तोरे का सब के बेटा बेटी के आजकल ये ही हाल हे  हमरो बेटी का हमर कहल में हथ तोर बात दूसर हो  तू ओहनी के बिआहो नऽ करबहुन तइयो तोरा कोई नऽ दुसतो बाकि हमरा तो लोग रहतो नऽ चले देतो  बात अइसन नऽ हो  राह तऽ हमरो नऽ चले देवे बाकि हम कनघटिअवले सब सुनइत बढ़ल जा हियो बाकि तोहनी के सुनके नऽ रहैतो  लड़ेला तइयार हो जयबऽ  आखिर केतना सुनी आउ सही तिलेसरी के माय जमुनी के मारे नाक नऽ देल जाइत हे  मर भी तऽ नऽ जाइत हे  केकरो लेके चलियो जाइत तऽ बेस हल  अइसे काहे कहत हऽ जमुना के बाप हमरो बेटी से जादे बदमाश होतो बाकि हम सब सहइत ही  ई अइसने उमिर हे जे घड़ी अपना पऽ काबू नऽ रहे  मिसिराइन के बात सुन के जमुनी के बाप तनी सांत भेलन आउ कहलन कि ढेर नीत बघरलऽ अब हो गेलो  एने हकासल पिआसल जमुना दूरा पऽ आयल तऽ केवाड़ी खोलावेला चिचिआयल  केवाड़ी खुलते बोलल तोरा ही हल्ला हो रहलो हे आउ तू इहाँ बइठल हहू  मिसिराइन पूछलन का बात हे जमुना रोहन भी का हल हुआँ अरे चाची एगो रोहन के नऽ रहे से का हो सउँसे गाँव तऽ उमड़ल हल  का का सुनलें बेटा तनी जल्दी कह तिलेसरी नगीना उहाँ हल कि नऽ हल सब हलन  कोई नऽ कहऊँ गेल हल बाकि बड़ी गुदाल होइत हल  से हम सोचलियो कि चाची तऽ हमरे ही होयतन  चलके खबर दे दिअइन  से आगे आगे मिसिराइन आउ पाछे पाछे जमुना के बाप लपकल ठकुरबारी दने चललन  उहाँ ओहनी पहुँचलन तब भीड़ छट गेल हल  जमुना के बाप उलटे गोड़ लौट गेलन  अगना में आनके मिसिराइन नगीना से पूछलन कि का बात होलो नगीना बोलल बात कुछो नऽ हो  रोजे नियन तास होइत हलो  बाजी पऽ बाजी आज जमुना जीत रहलो हल  हम हार रहली हल से एकरे में गिटपिट सुनके ऊ भीति के दरार से झाकलो हल आउ देख के गाँव में हल्ला कर देको  लोग जुट गेलन बाकि तुरते लजा के भाग गेलन  से ओही घड़ी माय बेटी मिल के खड़ी में पतरा माटी सानलन आउ देवार के दरार में ठूस ठूस के भर देलन  फिनो नगीना बोलल अब ठीक हो गेलो माय  तू निस्चिंत रह  मिसिराइन बोललन भीतरे केतनो भूर होय ऊपरे से नऽ लोके के चाही  ऊपर ही के चिकनाई सब कोई देखऽ हे  ऊपरे चिकन तऽ सगरो चिकन  ऊपरे से बराबर तह तोप कैले रहे के चाही  मिसिराइन के बेटी मिसिराइनो से चलाँक हल  तनियक इसारा से ओहनी ढेर समझ जा हलन  बेटी के समझा बुझा के मिसिराइन फिनो गाँव में निकल गेलन चमटोली के जादे लोग नानी टोला पऽ बस गेलन हल जेकरा अपन घर पहिले से हल ऊ तो गाँवे में रह गेलन  गाँव में रहे ओलन में एगो जमुनी के बाप भी हलन आउ रोझन भी  जमुनी के बाप जमुनी के बिआह लइकाइये में कर देलन हल  बाकि जमुनी बाल विधवा होके बापे के साथे रहे लगल हल  लइकाई के राँड़ जमुनी जब जवान भेल तऽ ओकर जमुनिया रंग देखके रोहन के मन ओकरा पऽ मेड़राय लगल  जमुनी तऽ अइसन चाहते हल कि कोई बाहर रहे ओला अदमी हमरा रख लेवे तऽ सहर सहरात घूमे में आवे  से दूनो एक दोसरा पऽ बाज नियन टूटलन आउ चील झपट्टा मारके एक दोसर के हिरदा में बसल दिल ले भागलन  नानी के कहानी कहे में अब कम मन लगऽ हे जादे समय ऊ भगवान भजन में लगावऽ हे  रोझन भी मिसिर के ठकुरबारी से जादे नानी ही आवल करऽ हे  इहाँ अवते ओकरा लगऽ हे कि अपन माय भिरु पहुँच गेल हे  दूनो माय बेटा मिलके सिरी राम जय राम जय जय राम गावे लगऽ हथ तऽ लगऽ हे कि कइसनो कठोर हिरदा पिघल जायत  रात में जब सुनताहर अउरत आवथ तऽ नानी जादे तर धरम के कहानी कहे  से मेहरारू के ओकरा में मने नऽ लगे  ओहनी के तऽ चटपटी गाँव के सिकाइत ओली कहानी सुने के मन करे  से अब नानी ही से जादे जीरवा के दोकान पऽ कहानी सुने मेहरारू जाय लगलन  जीरवा गते गते नानीये नियन बने के कोरसिस करइत हल  ऊ खूब चटपट कहानी सुनावे  खदेरन बहु हुँकारी भर भरके ओकर उत्साह बढ़ावल करे  एक दिन खदेरन बहु के खदेरन बेमार भे गेल  रमधार मिसिर के पोथी पतरा फेका गेलो  खेती बारी हइये न हलइन  ऊ का बेचारे गाँव गाँव माँगऽ हथ तऽ कइसहूँ खाय पीये ला हो हइन  