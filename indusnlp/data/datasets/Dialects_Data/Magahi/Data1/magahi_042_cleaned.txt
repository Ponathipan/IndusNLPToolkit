अपराध आउ दंड भाग अध्याय की ई वास्तव में हमर सपना अभी तक जारी हके रस्कोलनिकोव के दिमाग में फेर से विचार अइलइ  ऊ अप्रत्याशित अतिथि के तरफ सवधानी से आउ संदेहपूर्वक देखलकइ  स्विद्रिगाइलोव कइसन बकवास अइसन नयँ हो सकऽ हइ आश्चर्यचकित होल ऊ आखिरकार जोरदार अवाज में बोललइ  लगऽ हलइ अतिथि के ई विस्मय के उद्गार से बिलकुल अचरज नयँ होलइ  हम अपने के पास दू कारण से अइलिए ह पहिला व्यक्तिगत रूप से अपने के साथ परिचय प्राप्त करे लगी चाहऽ हलिअइ काहेकि हम अपने के विचार बहुत पहिले से सुन रखलिए ह जे अपने खातिर बहुत दिलचस्प आउ लाभदायक हइ दोसरा हम सपनाऽ हिअइ कि शायद अपने हमर एक अइसन काम में मदत करे से इनकार नयँ करथिन जेकर सीधा संबंध अपने के प्रिय बहिन अवदोत्या रोमानोव्ना के भलाय से हइ  काहेकि हमरा अपने के बिन अनुशंसा के अपन पूर्वाग्रह के कारण ऊ शायद अहाता में अब अपन पास नयँ फटके देता लेकिन अपने के मदत से हमरा भरोसा हइ गलत भरोसा करऽ हथिन बिच्चे में बात काटते रस्कोलनिकोव बोललइ  की हम अपने से पूछ सकऽ हिअइ कि ओकन्हीं कल्हिंएँ पहुँचलथिन हँ रस्कोलनिकोव कोय जवाब नयँ देलकइ  कल्हे हमरा मालूम हइ  हम खुद्दे परसुने पहुँचलिअइ  अच्छऽ जी अइकी एकरा बारे हम अपने के बतावऽ हिअइ रोदियोन रोमानोविच खुद के सफाई पेश करना हम फजूल समझऽ हिअइ लेकिन हमरा ई बात कहे देथिन ई सब मामला में वास्तव में हमरा तरफ से अइसन कउन विशेष अपराध हइ मतलब बिन कोय पूर्वाग्रह के आउ विवेक से विचार कइला पर रस्कोलनिकोव चुपचाप ओकरा देखते रहलइ  ई कि हम अपन घर में एगो अरक्षित लड़की के पीछू लग गेलिअइ आउ ओकरा अपन घिनौना प्रस्ताव से अपमानित कइलिअइ एहे बात हइ श्रीमान अपने जे शायद कहे लगी चाहऽ होथिन ऊ हम खुद्दे पहिलहीं कह रहलिए ह लेकिन अपने खाली एतना मान लेथिन कि हमहूँ आखिर इंसान हकिअइ एत निहिल हुमानुम लैटिन आउ कुच्छो मानवीय एक शब्द में कि हमहूँ मोहित हो सकऽ हिअइ आउ हमरा प्यार हो जा सकऽ हइ जे जाहिर हइ कि हमन्हीं के आज्ञा पर नयँ होवऽ हइ आउ तब सब कुछ स्वाभाविक रूप से समझल जा सकऽ हइ  हियाँ परी पूरा प्रश्न हइ हम दानव हिअइ कि हम खुद्दे शिकार हिअइ आउ अगर हम शिकार हकिअइ तब अपन समान के साथ लेके अमेरिका चाहे स्विटजरलैंड भाग जाय के प्रस्ताव रखके हम शायद सबसे अधिक सम्मानजनक भावना के अनुभव कर रहलिए हल आउ साथे साथ पारस्परिक सुख के प्रबंध करे के बारे सोच रहलिए हल बुद्धि तो कामवासना के दास होवऽ हइ हम शायद खुद्दे के जादे नुकसान पहुँचा रहलिए हल माफ करथिन लेकिन बात ई बिलकुल नयँ हइ नफरत के साथ बात बिच्चे में काटते रस्कोलनिकोव बोललइ सीधा सन बात ई हइ कि अपने पसीन नयँ हथिन चाहे अपने सही होथिन चाहे गलत आउ हमन्हीं के अपने के साथ कुछ सरोकार नयँ हइ आउ अपने के बाहर के रस्ता देखावऽ हिअइ बस चल जाथिन स्विद्रिगाइलोव अचानक जोर से हँस पड़लइ  लेकिन अपने तो अपने के तो भ्रम में नयँ डालल जा सकऽ हइ ऊ बिलकुल निष्कपट रूप से हँसते बोललइ हम तो अपने के साथ चलाँकी करे के सोच रहलिए हल लेकिन नयँ अपने तो बिलकुल असली बिंदु पर आ गेलथिन लेकिन अपने तो अखनियों चाल चल रहलथिन हँ ओकरा से की ओकरा से की स्विद्रिगाइलोव दिल खोलके हँसते दोहरइलकइ ई तो बॉन गेर फ़्रेंच निष्कपट लड़ाय हइ जे कहल जा हइ कि सबसे स्वीकार्य चलबाजी हकइ लेकिन तइयो अपने तो हमरा बीच में टोक देलथिन अइसे चाहे ओइसे हम फेर से पुष्टि करऽ हिअइ कुच्छो अप्रिय नयँ होते हल अगर बाग में जे कुछ घटलइ ऊ नयँ घटते हल  मार्फ़ा पित्रोव्ना लोग के कहना हइ कि अपने तो मार्फ़ा पित्रोव्ना के भी त्याग देलथिन रुखाई से रस्कोलनिकोव बात बिच्चे में काटते बोललइ  ओ त अपने एकरो बारे सुनलथिन हँ लेकिन कइसे नयँ सुनथिन हल अच्छऽ जे अपने सवाल कइलथिन हँ हम वास्तव में नयँ जानऽ हिअइ कि हम अपने के की कहिअइ हलाँकि हमर अपन अंतःकरण ई मामले में बिलकुल शांत हइ  मतलब ई नयँ सोचथिन कि अइसन कोय चीज के बारे हमरा कोय डर हलइ सब कुछ ठीक ठाक से आउ पूरे शुद्धता से कइल गेलइ मेडिकल जाँच के बाद पक्षाघात लकवा पता चललइ जे भरपूर खाना आउ लगभग पूरा बोतल शराब पीए के परिणाम हलइ आउ जाँच में कुच्छो दोसरा निदान नयँ पावल जा सकलइ जी नयँ एहे बात कुछ समय से खास करके रेलगाड़ी में बइठल यात्रा के दौरान हम खुद्दे सोच रहलिए हल की हम ई सब विपत्ति के कारण नयँ हलिअइ कइसूँ नैतिक रूप से झुंझलाहट चाहे अइसने कुछ तरह के चलते लेकिन हम ई निष्कर्ष पर अइलिअइ कि एहो बिलकुल नयँ हो सकऽ हलइ  रस्कोलनिकोव हँस पड़लइ  एकरा में चिंता करे के की बात हइ आउ अपने हँस्सऽ हथिन कउन बात पर कल्पना करथिन हम खाली दू तुरी चाभुक से पिटलिअइ अइसन कि कोय बाम नयँ उखड़लइ किरपा करके हमरा मानवद्वेषी नयँ समझथिन हम ई पक्का जन्नऽ हिअइ कि हमरा तरफ से ई केतना घिनौना काम होले हल इत्यादि लेकिन हम एहो अच्छा से जन्नऽ हिअइ कि मार्फ़ा पित्रोव्ना शायद हमर ई अइसे कहल जाय उत्साह से खुश होले होत  अपने के प्रिय बहिन से संबंधित कहानी के अंतिम बून तक निचोड़ लेल गेले ह  मार्फ़ा पित्रोव्ना के घरवे पर लचारी में बइठल तेसरा दिन हो चुकले हल ओकरा शहर में लेके खुद के देखावे लगी कुछ नयँ रह गेले हल आउ हुआँ सब कोय के अपन ई चिट्ठी से ऊबा देलके हल चिट्ठी पढ़े के बात तो सुनवे कइलथिन होत  आउ अचानक ई दू चाभुक असमान से गिर पड़ऽ हइ पहिला काम ऊ करेता घोड़ागाड़ी के तैयार करे के औडर देलकइ हम ई बात के बारे नयँ बोलबइ कि औरतियन के अइसनो मामला होवऽ हइ जब साफ रूप से रोष रहलो पर ओकन्हीं के अपमानित होला पर बहुत बहुत खुशी होवऽ हइ  अइसन मामला सब्भे के साथ होवऽ हइ आम तौर पे अदमी के अपमानित होनो बहुत बहुत अच्छा लगऽ हइ अपने ई बात नोटिस कइलथिन हँ लेकिन औरतियन के तो खास करके  एहो कहल जा सकऽ हइ कि एहे ओकन्हीं के एकमात्र चारा हइ  एक तुरी रस्कोलनिकोव के तो लगलइ कि उठके चल जाऊँ आउ एकरे साथ ई मीटिंग के खतम कर दे  लेकिन कुछ उत्सुकता आउ मानूँ अंदाजो ओकरा एक क्षण लगी रोक लेलकइ  अपने के लड़े के शौक हइ ऊ लपरवाही से पुछलकइ  नयँ जादे नयँ शांत भाव से स्विद्रिगाइलोव जवाब देलकइ  आउ मार्फ़ा पित्रोव्ना के साथ तो कभी नयँ लड़ाय होलइ  हमन्हीं तो बिलकुल मेलजोल से रहऽ हलिअइ आउ ऊ हमरा साथ हमेशे खुश रहऽ हलइ  ई सात साल के दौरान चाभुक के इस्तेमाल कुल दू तुरी कइलिअइ अगर एगो आउ तेसरा तुरी के घटना के छोड़ देल जाय जे बहुत अस्पष्ट हलइ पहिले तुरी शादी के दू महिन्ना बाद जब हमन्हीं गाँव पहुँचवे कइलिए हल आउ अइकी अभी वला पिछला घटना  आउ अपने सोच रहलथिन हल कि हम अइसन राक्षस प्रगतिविरोधी भूदास के स्वामी हकिअइ हे हे अच्छऽ की अपने के आद हइ रोदियोन रोमानोविच कि कइसे कुछ साल पहिले अपन विचार अभिव्यक्ति के लाभदायक स्वतंत्रता के समय में एक कुलीन घर के व्यक्ति के ओकर नाम भूल गेलिअइ राष्ट्र भर में आउ सब्भे साहित्यकार लोग के तरफ से अपमानित कइल गेले हल ई बात पर कि ऊ रेलगाड़ी में एगो जर्मन औरत के चाभुक मरलके हल अपने के आद हकइ तखने एगो आउ ठीक ओहे साल में लगऽ हइ युग के घृणित कार्रवाई होले हल मतलब मिस्र के रात सार्वजनिक रूप से पढ़ाय आद हकइ कार कार आँख ओ ऊ हमर जवानी के दिन अब काहाँ हइ  अच्छऽ जी हमर तो ई विचार हइ ऊ कुलीन व्यक्ति लगी जे जर्मन औरत के चाभुक मरलके हल हमरा कोय गहरा सहानुभूति अनुभव नयँ होवऽ हइ काहेकि वास्तव में भी सहानुभूति के बाते की हइ लेकिन घोषित करे बगैर नयँ रह सकऽ हिअइ कि कभी कभी अइसन ताव देखवे वली जर्मन औरतियन से पाला पड़ जा हइ कि हमरा लगऽ हइ कि एक्को अइसन प्रगतिशील अदमी नयँ हइ जे बिलकुल अपना के बारे गारंटी दे सकऽ हइ  ई बिंदु से तखनी कोय नयँ ई विषय पर विचार कइलकइ तइयो ई बिंदु तो बिलकुल मानवीय हइ जी ई तो बिलकुल सच हइ एतना कहला के बाद स्विद्रिगाइलोव अचानक फेर से हँस पड़लइ  रस्कोलनिकोव के ई बात साफ हलइ कि ई अदमी कोय खास इरादा से अइले ह आउ अपन दिमाग में रखले हइ  अपने शायद लगातार कइएक दिन तक केकरो से बात नयँ कइलथिन हँ ऊ पुछलकइ  बात लगभग सही हइ  लेकिन एकरा से की बात साफ हइ कि अपने अचंभित हथिन कि हम एतना अनुकूलनशील व्यक्ति हिअइ नयँ हमरा ई बात के अचंभा हइ कि अपने बहुत जादहीं अनुकूलनशील व्यक्ति हथिन  काहेकि हम अपने के सवाल के रुखाई के बुरा नयँ मनलिअइ की ई बात हइ लेकिन एकरा में बुरा माने के की बात हइ जइसे पुछलथिन ओइसीं हम जवाब देलिअइ ऊ सादगी के आश्चर्यजनक अभिव्यक्ति से उत्तर देलकइ  वस्तुतः हमरा अइसन लगभग कुच्छो विशेष चीज नयँ हइ जेकरा में हमरा रुचि होवे भगमान कसम विचारमग्न मुद्रा में ऊ बात जारी रखलकइ  खास करके अभी कोय चीज में हम व्यस्त नयँ हिअइ हलाँकि अपने सोच सकऽ हथिन कि हम अपन कोय गरज से अपने के खुश करे के कोशिश कर रहलिए ह खास करके ई बात से कि हमरा अपने के प्रिय बहन से काम हइ जइसन कि हम खुद्दे बतइलिअइ  लेकिन हम साफ साफ बता रहलिए ह हम बहुत उबियाल हिअइ खास करके ई तीन दिन ओहे से हमरा अपने से मिलके खुशी भी होलइ नराज नयँ होथिन रोदियोन रोमानोविच लेकिन अपने खुद्दे कोय कारणवश भयंकर रूप से विचित्र लगऽ हथिन  अपन के अच्छा लगइ चाहे नयँ लेकिन अपने में कुछ तो हकइ आउ ठीक अभी मतलब बिलकुल एहे क्षण नयँ बल्कि सामान्य रूप से अभी अच्छऽ अच्छऽ नयँ कहबइ नयँ कहबइ नाक भौं मत सिकोड़थिन हम ओइसन भालू नयँ हिअइ जइसन अपने सोचऽ हथिन  रस्कोलनिकोव ओकरा तरफ उदासपूर्वक देखलकइ  अपने तो शायद भालू नियन बिलकुल नयँ लगऽ हथिन ऊ बोललइ  हमरा एहो लगऽ हइ कि अपने निम्मन समाज के हथिन चाहे कम से कम विशेष अवसर पर भद्र व्यक्ति तो हो सकऽ हथिन  वस्तुतः हमरा ई बात में कोय विशेष रुचि नयँ हइ कि हमरा बारे केकरो की राय हइ रुखाई आउ मानूँ कुछ अहंकार के भाव से स्विद्रिगाइलोव उत्तर देलकइ आउ ओहे से कुछ देर लगी काहे नयँ तुच्छ व्यक्ति के रूप में रहल जाय जब ई पोशाक हमन्हीं के जलवायु खातिर एतना सुविधाजनक हइ आउ आउ विशेष रूप से अगर स्वभावतः एकरा तरफ झुकाव रहइ फेर से हँसते ऊ बोललइ  लेकिन हम सुनलिअइ कि अपने के हियाँ बहुत परिचित लोग हथिन  वस्तुतः अपने ऊ हथिन जिनका कहल जा हइ बिन संबंध वला नयँ  अइसन हालत में अपने लगी हमरा नियन अदमी के की जरूरत हो सकऽ हइ बिन कोय उद्देश्य के ई तो अपने सही कहलथिन कि हमरा परिचित लोग हथिन स्विद्रिगाइलोव ई बात के पकड़ लेलकइ मुख्य बिंदु के बिन उत्तर देले हम तो मिलियो चुकलिए ह ई तो तेसरा दिन हइ कि हम भटक रहलिए ह हम खुद्दे लोग के पछानऽ हिअइ आउ लगऽ हइ हमरो पछानते जा हका  हम पोशाको उत्तम ढंग से पेन्हले हिअइ आउ हमरा गरीब अदमी नयँ समझल जा हइ कृषक सुधार भी हमरा स्पर्श नयँ कइलकइ जंगल आउ नदी के किनारे वला चरागाह सब ओहे से आमदनी में कोय घाटा नयँ लेकिन लेकिन ओद्धिर हमरा जाय के नयँ पहिलहूँ हम ऊब गेलूँ हल हमरा चक्कर लगइते तेसरा दिन हइ आउ हम केकरो नयँ बतावऽ हिअइ आउ हियाँ परी हइ ई शहर मतलब किरपा करके बताथिन हमन्हीं बीच ई कइसे बनलइ दफ्तर वलन आउ सब तरह के छात्र लोग के शहर पहिले हियाँ जादे कुछ नयँ नोटिस कइलिए हल जब कोय आठ साल पहिले हियाँ घूम रहलिए हल हे भगमान अब तो खाली शरीर रचना पर भरोसा करऽ हिअइ कइसन शरीर रचना पर लेकिन जाहाँ तक ई क्लब दूसोत अपने के ई प्वान्त सब चाहे शायद अइकी प्रगति भी ई सब के तो काम हमन्हिंयों बगैर चल सकऽ हइ फेर से ऊ सवाल पर बिन ध्यान देले बात जारी रखलकइ  एकर अलावे पत्तेबाज होवे लगी केऽ चाहऽ हइ त अपने पत्तेबाजो रह चुकलथिन हँ एकरा बगैर बचलो कइसे जा सकऽ हलइ आठ साल पहिले उत्तम घराना के लोग के हमर पूरा के पूरा जमात हलइ हमन्हीं समय गुजारऽ हलिअइ आउ सब लोग जानऽ हथिन शिष्टाचारी लोग कवि लोग हलिअइ पूँजीवादी लोग हलिअइ  सामान्यतः हमन्हीं के रूसी समाज में सबसे उत्तम शिष्टाचार ओकन्हीं के होवऽ हलइ जिनकर पिटाई होल रहऽ हलइ अपने ई नोटिस कइलथिन हँ ई तो वस्तुतः गाँव जाके अभी हमर हालत गिर गेलइ  तइयो हमरा ऊ बखत करजा के वजह से नेझिन के एगो कमीना यूनानी के चलते जेल भेज देल गेलइ  हिएँ पर मार्फ़ा पित्रोव्ना आ गेला मोल जोल कइलका आउ हमरा खरीद लेलका तीस हजार चानी के रूबल में हमर करजा कुल सत्तर हजार के हलइ  हमर उनका साथ कानूनी रूप से शादी हो गेलइ आउ ऊ अप्पन साथ हमरा लेके अपन गाँव चल गेला एगो खजाना के तरह  ऊ हमरा से पाँच साल बड़गर हला  हमरा बहुत प्यार करऽ हला  सात साल हम गाँव से बहरसी नयँ गेलिअइ  आउ ई बात नोट करथिन जिनगी भर अपन पास हमरा कब्जा में रक्खे खातिर हमर विरोध में दोसर नाम पर एगो दस्तावेज रखले हला ई तीस हजार रूबल के ताकि अगर कोय हालत में हम विद्रोह करे के कोशिश कइलिअइ त तुरते हम जाल में फँस जइअइ आउ ऊ अइसन करवो करता हल औरतियन के ई सब कुछ एक साथ चलावे में बन जा हइ  आउ अगर ई दस्तावेज नयँ रहते हल त अपने चकमा देके घिसक जइथिन हल हमरा समझ में नयँ आवऽ हइ कि हम की कहिअइ  हमरा ई दस्तावेज से लगभग कोय बाधा नयँ हलइ  हमरा कनहूँ जाय के मन नयँ करऽ हलइ आउ विदेश जाय खातिर मार्फ़ा पित्रोव्ना खुद्दे हमरा दू तुरी कहलका ई जानके कि हम बोर हो रहलूँ हँ  लेकिन एकरा से की विदेश तो हम पहिलहीं हो अइलूँ हल आउ हमेशे हमर जी खट्टा रहऽ हल  कोय विशेष नयँ आउ अइकी हियाँ प्रभात हो रहले ह अइकी नैपल्स के खाड़ी हइ समुद्र देखऽ ही आउ कइसूँ उदास लगऽ हके  सबसे घृणास्पद बात तो ई कि वस्तुतः हमेशे केकरो न केकरो बारे अदमी उदास रहऽ हइ नयँ मातृभूमि में बेहतर हइ हियाँ कम से कम सब मामला में दोसरा पर इलजाम थोपल जा सकऽ हइ आउ खुद के बेकसूर समझल जा सकऽ हइ  हो सकऽ हइ शायद हम उत्तरी ध्रुव पर जइअइ काहेकि जे ल वैँ मोवे फ्रेंच शराब हमरा खराब लगऽ हके पीना हमरा घृणास्पद लगऽ हके आउ शराब के छोड़के आउ कोय चीज हमरा पास नयँ बच्चल हके  हम कोशिश कइलूँ  लेकिन एकरा से की लोग के कहना हइ बेर्ग एतवार के एगो बड़का गो बैलून में युसुपोव बाग से उड़ान भरे वला हइ आउ सहयोगी यात्री के कोय खास फीस लेके आवे लगी आमंत्रित करऽ हइ सही हइ काहे अपने की जाके उड़ान भरथिन हम नयँ अइसीं स्विद्रिगाइलोव बड़बड़इलइ वास्तव में जइसे सोच रहल होवे  त की वास्तव में ऊ चाहऽ हइ रस्कोलनिकोव सोचलकइ  नयँ दस्तावेज हमरा लगी कोय बाधा नयँ हलइ विचारमग्न मुद्रा में स्विद्रिगाइलोव बात जारी रखलकइ ई हम खुद हलिअइ कि गाँव से बाहर नयँ जा हलिअइ  आउ लगभग एक साल होतइ जब मार्फ़ा पित्रोव्ना हमर नामकरण के दिन के अवसर पर ऊ ई दस्तावेज हमरा वापिस कर देलका आउ एकरा अलावे बहुत सारा रकम भी भेंट कइलका  उनका पास वस्तुतः बेशुमार दौलत हलइ  देखथिन हम अपने पर केतना विश्वास करऽ हिअइ अर्कादी इवानोविच वास्तव में बिलकुल अइसीं उनकर अभिव्यक्ति हलइ  अपने के विश्वास नयँ होवऽ हइ कि ऊ अइसे बोलला लेकिन जन्नऽ हथिन वस्तुतः गाँव के जयदाद के हम व्यवस्थापक मैनेजर हलिअइ पूरा पड़ोस के लोग हमरा जानऽ हइ  हम किताबो के औडर दे हलिअइ  मार्फ़ा पित्रोव्ना के पहिले तो एतराज नयँ होलइ लेकिन बाद में उनका डर लगे लगलइ कि हम जरूरत से जादहीं पढ़ऽ हिअइ  लगऽ हइ कि अपने के मार्फ़ा पित्रोव्ना के बहुत आद सतावऽ हइ हम हो सकऽ हइ  सचमुच शायद  आउ हाँ अपने के भूत प्रेत में विश्वास हकइ कइसन भूत प्रेत में सामान्य भूत प्रेत में आउ कइसन आउ अपने के विश्वास हकइ हाँ शायद आउ नयँ पूर वू प्लेर फ्रेंच अपने के खुशी खातिर मतलब नयँ वस्तुतः नयँ त की अपने के देखाय दे हइ स्विद्रिगाइलोव ओकरा तरफ कुछ विचित्र ढंग से देखलकइ  मार्फ़ा पित्रोव्ना हमरा हीं भेंट देवे के किरपा करऽ हका एगो विचित्र मुसकान में अपन मुँह के ऐंठते ऊ बोललइ  अपने के कहे के की मतलब हइ भेंट देवे के किरपा करऽ हका ऊ तीन तुरी आ चुकला ह  पहिले तुरी तो हम उनका दफनावे के दिनमे देखलिअइ उनका दफनावे के एक घंटा बाद  ई घटना हमरा हियाँ लगी प्रस्थान करे के एक दिन पहिले घटलइ  दोसरा तुरी तेसर दिन रस्ता में सुबहे सुबहे मालयऽ विशेरा टीसन पर आउ तेसरा तुरी दू घंटा पहिले ऊ फ्लैट में जाहाँ हम ठहरल हिअइ कमरा में हम अकेल्ले हलिअइ  आउ जग्गल हालत में बिलकुल  तीनो तुरी जगले हालत में  आवऽ हका एक मिनट बात करऽ हका आउ दरवाजा से बाहर चल जा हका हमेशे दरवाजे से  एतना कि मानूँ आहटो सुनाय दे हइ  हम काहे सोच रहलिए हल कि अपने के साथ पक्का अइसने कुछ हो रहले होत अचानक रस्कोलनिकोव बोललइ आउ ओहे क्षण अचंभित हो गेलइ कि अइसन बात बोल गेलइ  ऊ बहुत अधिक उत्तेजित हलइ  अ इ स न अपने ई बात सोच रहलथिन हल अचरज से स्विद्रिगाइलोव पुछलकइ की वास्तव में अच्छऽ अच्छऽ हम अपने के कहलिए हल न कि हमन्हीं बीच कुछ तो एक जइसन हइ हइ न अइसन बात तो अपने हमरा कभी नयँ कहलथिन हल तीक्ष्णतापूर्वक आउ उत्तेजित होके रस्कोलनिकोव उत्तर देलकइ  नयँ बतइलिए हल नयँ हमरा लगलइ कि हम बतइलिए हल  पहिले जइसीं हम अंदर अइलिअइ आउ देखलिअइ कि अपने आँख मुनके पड़ल हथिन लेकिन खाली देखावा कर रहलथिन हँ तभिए हम खुद के कहलिअइ ई ओहे अदमी हकइ की मतलब ओहे अदमी अपने केकरा बारे बात कर रहलथिन हँ रस्कोलनिकोव चिल्लइलइ  केकरा बारे लेकिन सचमुच हमरा नयँ मालूम कि केकरा बारे निष्कपट भाव से आउ कइसूँ खुद चकराल स्विद्रिगाइलोव बड़बड़इलइ  एक मिनट तक दुन्नु चुप रहला  दुन्नु एक दोसरा के आँख फाड़के देखते रहला  ई सब बकवास हइ झुंझलइते रस्कोलनिकोव चिल्लइलइ  जब ऊ आवऽ हथिन त अपने से की बोलऽ हथिन ऊ न कल्पना करथिन तुच्छ से तुच्छ चीज के बारे आउ व्यक्ति तो विचित्र हइ हमरा तो एकरा से गोस्सा बर जा हइ  पहिले तुरी अंदर अइला अपने तो जानऽ हथिन हम थक्कल हलिअइ अंत्येष्टि अनुष्ठान स्तोत्र शांति द अपन संतन के क्राइस्ट अपन दासन के आत्मा के बाद में अभिमन्त्रण अंत्येष्टि के बाद के भोजन आखिरकार अध्ययन कक्ष में अकेल्ले रह गेलिअइ सिगार पीए लगलिअइ आउ सोचे लगलिअइ ऊ दरवाजा से अंदर अइला आउ बोलऽ हका आझ तो अर्कादी इवानोविच अपने के दौड़ धूप करे पड़लइ आउ अपने भोजन के कमरा में के घड़ी में चाभिए देवे लगी भूल गेलथिन  आउ पिछले सात साल से हम हरेक सप्ताह खुद्दे ई घड़ी में चाभी देते अइलिए ह आउ जब कभी भूल जइबइ त ऊ हमेशे हमरा आद देलइता  दोसरा दिन हम हियाँ लगी रवाना होलिअइ  सुबह होला पर हम टीसन में घुसलिअइ रात भर झुक रहलिए हल टुट्टल आँख निनारू कॉफी लेलिअइ देखऽ हिअइ मार्फ़ा पित्रोव्ना अचानक हमर बगल में बइठल हका हाथ में ताश के गड्डी हइ हम अपने के यात्रा के दौरान के भाग्य बतइअइ अर्कादी इवानोविच ऊ ताश से भाग्य बतावे में दक्ष हला  हूँ हम अपना के माफ नयँ करबइ कि हम उनका भाग्य बतावे लगी नयँ कहलिअइ डरके हम भाग गेलिअइ आउ एन्ने सच हइ घंटियो बज रहले हल  आझ एगो कैंटीन के खराब खाना खइला के चलते पेट भारी भारी लग रहल हल बइठल सिगार पी रहलूँ हँ अचानक फेर से मार्फ़ा पित्रोव्ना हरियर रंग के एगो नयका रेशमी पोशाक पेन्हले जेकरा में लम्मा पुछल्ला हलइ अंदर आवऽ हका आउ बोलऽ हका नमस्ते अर्कादी इवानोविच हमर पोशाक अपने के कइसन लगऽ हइ अनिस्का अइसन कभी नयँ सीयऽ हइ  अनिस्का हमन्हीं के गाँव के कपड़ा सीये के काम करऽ हलइ पहिले के बंधुआ मजूर परिवार से प्रशिक्षण लगी मास्को गेले हल बहुत निम्मन लड़की हलइ  हमरा सामने खड़ी हमर चारो तरफ घूम रहला ह  हम पोशाक तरफ देखलिअइ बाद में ध्यान से उनकर चेहरा तरफ देखलिअइ आउ बोललिअइ अपने के मर्जी मार्फ़ा पित्रोव्ना अपने अइसन छोट छोट बात लगी हमरा भिर परेशान करे लगी आवऽ हथिन  हे भगमान बाबू साहेब त तोरा जरियो सुनी तंग नयँ करे के चाही हम उनका चिढ़ावे खातिर बोलऽ हिअइ हम मार्फ़ा पित्रोव्ना शादी करे लगी चाहऽ हिअइ  अपनहीं से अइसन हो सकऽ हइ अर्कादी इवानोविच ई अपने के शोभा नयँ दे हइ कि अपने अपन बीवी के ठीक से दफनइवो नयँ कइलथिन आउ तुरतम्मे शादी करे चललथिन  आउ हलाँकि निमनो चुनथिन तइयो हम जानऽ हिअइ न तो ई ओकरा लगी आउ न अपने लगी ई अच्छा होतइ खाली अपने निम्मन लोग के हँस्से लगी मजबूर कर देथिन  एतना कहके ऊ बाहर निकस गेला आउ पुछल्ला के मानूँ हमरा सरसराहट सुनाय दे हले  ई सब बकवास हइ हइ न लेकिन शायद अपने सब कुछ झूठ बता रहलथिन हँ रस्कोलनिकोव के प्रतिसाद हलइ  हम शायदे झूठ बोलऽ हिअइ स्विद्रिगाइलोव उत्तर देलकइ विचारमग्न होल आउ मानूँ सवाल के अशिष्टता पर बिन कोय ध्यान देले  आउ एकरा से पहिले कभी भूत नयँ देखऽ हलथिन न नयँ जिनगी में खाली एक तुरी देखलिअइ छो साल पहिले  हमरा पास एगो घरेलू नौकर हलइ फ़िलका जइसीं ओकरा दफनइलिअइ भूलके हम चिल्लइलिअइ फ़िलका हमर पाइप लाव ऊ अंदर अइलइ आउ सीधे ऊ अनवारी तरफ गेलइ जाहाँ परी हमर पाइप रहऽ हइ  हम बइठल सोच रहलूँ हँ ई ऊ हमरा पर बदला लेवे खातिर कर रहल ह काहेकि ओकर मौत के ठीक पहिले हमन्हीं बीच कसके लड़ाय होले हल  हम बोलऽ हिअइ टुट्टल केहुनी के हालत में तूँ हमरा पास अंदर आवे के जुर्रत कइसे करऽ हीं चल भाग शैतान ऊ मुड़लइ बहरसी चल गेलइ आउ बाद में फेर नयँ अइलइ  हम मार्फ़ा पित्रोव्ना के तखने नयँ बतइलिअइ  हमरा ओकरा लगी मृतक कर्म करावे के मन कइलकइ लेकिन हम शर्मिन्दगी अनुभव कइलिअइ  अपने कोय डाक्टर के पास जाथिन  ई तो हम अपने के कहले बगैर समझऽ हिअइ कि हम बेमार हकिअइ हलाँकि ई सच हइ नयँ मालूम हमरा में की गड़बड़ी हइ हमर विचार में हम वास्तव में अपने से पाँच गुना जादे स्वस्थ हिअइ  हम अपने के ई बारे नयँ पुछलिए हल अपने विश्वास करऽ हथिन कि नयँ कि भूत प्रेत देखाय दे हइ हम अपने के पुछलिए हल अपने विश्वास करऽ हथिन कि भूत प्रेत होवऽ हइ नयँ हमरा कउनो हालत में विश्वास नयँ होत एक प्रकार से गोसइते रस्कोलनिकोव चिल्लइलइ  वस्तुतः साधारणतः लोग की बोलऽ हइ स्विद्रिगाइलोव बड़बड़इलइ मानूँ खुद से बगल में देखते आउ अपन सिर जरी सुन झुकाके  लोग बोलऽ हइ तूँ बेमार हँ मतलब कि जे कुछ तोरा देखाय दे हउ ऊ खाली एगो अस्तित्वहीन कल्पना हकउ  लेकिन वस्तुतः एकरा में कोय ठोस तर्क नयँ हइ  हम ई बात से सहमत हिअइ कि भूत प्रेत खाली बेमार अदमी के देखाय दे हइ लेकिन वस्तुतः ई केवल प्रमाणित करऽ हइ कि भूत प्रेत खाली बेमारे अदमी के देखाय दे सकऽ हइ लेकिन ई बात के नयँ कि ओकर अस्तित्व हइए नयँ हइ  निस्संदेह नयँ चिढ़के रस्कोलनिकोव अपन बात पर अड़ल रहलइ  नयँ अपने अइसन सोचऽ हथिन धीरे धीरे ओकरा तरफ देखते स्विद्रिगाइलोव बात जारी रखलकइ  लेकिन ई तर्क के बारे अपने के की कहना हइ एकरा में हमर मदत करथिन भूत प्रेत अइसे कहल जाय कि ई दोसर दोसर दुनियाँ के छोटगर छोटगर टुकड़ा हइ ओकन्हीं के शुरुआत  जाहिर हइ स्वस्थ अदमी के ओकन्हीं के देखे के कोय कारण नयँ हइ काहेकि स्वस्थ अदमी सबसे अधिक ई पृथ्वी के अदमी हइ मतलब कि ओकरा खाली हियाँ के जिनगी जीए के हइ पूर्णता आउ व्यवस्था खातिर  लेकिन जइसीं बेमार पड़लइ कि जीव में सामान्य पार्थिव व्यवस्था बिगड़लइ आउ ओहे क्षण दोसर दुनियाँ के संभावना अनुभव करे लगऽ हइ आउ जेतने जादे ऊ बेमार होवऽ हइ ओतने जादे संपर्क दोसर दुनियाँ से होवऽ हइ एतना कि जब ऊ बिलकुल मर जा हइ त सीधे ऊ दोसर दुनियाँ में चल जा हइ  अइसन बात हम बहुत लम्मा समय से सोचब करऽ हिअइ  अगर मौत के बाद भावी जीवन के बारे विश्वास करऽ हथिन त ई तर्क में भी विश्वास कर सकऽ हथिन  हमरा भावी जीवन पर विश्वास नयँ रस्कोलनिकोव कहलकइ  स्विद्रिगाइलोव विचारमग्न मुद्रा में बइठल रहलइ  आउ अगर हुआँ खाली मकड़ा चाहे अइसने तरह के कुछ रहइ तब ऊ अचानक कहलकइ  ई पागल हइ रस्कोलनिकोव सोचलकइ  हम सब के शाश्वतता मौत के बाद अनंत जीवनचक्र हमेशे एगो अइसन विचार लगते रहऽ हइ जेकरा समझल नयँ जा सकऽ हइ कुछ तो विशाल विशाल लेकिन ई काहे बिलकुल विशाल होवे के चाही आउ अचानक ई सब के स्थान पर कल्पना करऽ हुआँ एगो कमरा होतइ गाँव के स्नानघर जइसन कारिख लग्गल आउ सब्भे कोना में मकड़ा भरल आउ एहे हइ पूरा शाश्वतता  जानऽ हथिन हमरा एहे रूप में कभी कभी प्रतीत होवऽ हइ  आउ की वस्तुतः वास्तव में अपने एकरा से आउ कुछ अधिक शांतिदायक आउ अधिक उचित के कल्पना नयँ कर सकऽ हथिन कष्टदायक भावना के साथ रस्कोलनिकोव चिल्लइलइ  अधिक उचित आउ कइसे जानल जा सकऽ हइ शायद एहे उचित होवइ आउ जानऽ हथिन हम तो पक्का जान बूझके अइसीं करिअइ एक अस्पष्ट मुसकान के साथ स्विद्रिगाइलोव उत्तर देलकइ  ई भद्दा जवाब से रस्कोलनिकोव के देह में अचानक एक प्रकार के सिहरन दौड़ गेलइ  स्विद्रिगाइलोव सिर उठइलकइ एकटक ओकरा तरफ देखे लगलइ आउ फेर अचानक ठठाके हँस पड़लइ  नयँ अपने अइकी ई बात के कल्पना करथिन ऊ चिल्लइलइ आध घंटा पहिले तक हम एक दोसरा के देखवो नयँ कइलिए हल एक दोसरा के दुश्मन समझऽ हिअइ हमन्हीं बीच गर सलटावल एगो काम हइ हमन्हीं असली काम के बात छोड़ देते गेलिअइ आउ अइकी कइसन साहित्य में घुस गेते गेलिअइ हम ठीके कहलिए हल न कि हमन्हीं एक्के थैली के चट्टा बट्टा हिअइ मेहरबानी करथिन चिड़चिड़ाल रस्कोलनिकोव बात जारी रखलकइ हमरा जल्दी से जल्दी समझावे आउ बतावे लगी निवेदन करे के अनुमति देथिन कि काहे हमरा हीं अपने भेंट देवे के इज्जत बकसलथिन आउ आउ हम जरी जल्दी में हिअइ हमरा बिलकुल समय नयँ हइ हमरा बाहर जाय के हइ जरूर जरूर  अपने के प्रिय बहिन अवदोत्या रोमानोव्ना मिस्टर लुझिन प्योत्र पित्रोविच से शादी करे जा रहलथिन हँ की अइसन नयँ कर सकऽ हथिन कि कइसूँ हमर बहिन के बारे कउनो सवाल नयँ करथिन आउ ओकर नाम तक नयँ लेथिन हमरा एहो समझ में नयँ आवऽ हइ कि अपने हमरा सामने ओकर नाम लेवे के साहस कइसे करऽ हथिन अगर वास्तव में अपने स्विद्रिगाइलोवे हथिन लेकिन वस्तुतः हम तो उनके बारे बोले लगी अइलिए ह फेर उनकर नाम के उल्लेख कइसे नयँ करिअइ ठीक हइ बोलथिन लेकिन जरी जल्दी हमरा अकीन हइ कि अपने ई मिस्टर लुझिन जे हमर घरवली के तरफ से रिश्तेदार होवऽ हइ के बारे अपन धारणा बना चुकलथिन होत अगर ओकरा आधो घंटा लगी देखलथिन होत चाहे ओकरा बारे कुच्छो सच सच आउ ठीक ठीक सुनलथिन होत  अवदोत्या रोमानोव्ना लगी ऊ ठीक जोड़ी नयँ हइ  हमर विचार में अवदोत्या रोमानोव्ना ई मामला में बहुत उदारता आउ निष्काम भाव से अपने आप के बलिदान अपन परिवार के खातिर कर रहला ह  अपने के बारे जे कुछ सुनलिअइ ओकर आधार पर हमरा लगलइ कि अपने अपन तरफ से बहुत खुश होथिन अगर अपने सब के हित के बिन कोय नुकसान के ई शादी टूट जाय  आउ अब तो अपने के साथ व्यक्तिगत रूप से मिल लेला पर एकरा बारे तो हमरा पक्का अकीनो हइ  अपने के तरफ से ई सब नादानी हइ माफ करथिन हमरा हम कहे लगी चाहऽ हलिअइ ढिठाई रस्कोलनिकोव बोललइ  अपने के कहे के मतलब हइ कि हम अपन उल्लू सीधा करे लगी चाहऽ हिअइ  चिन्ता नयँ करथिन रोदियोन रोमानोविच अगर हम अपन फयदा के बारे सोचे वला रहतिए हल त हम एतना सीधे बात नयँ करतिए हल हम बिलकुल मूरख नयँ हिअइ  ई मामला में हम अपने के एगो मनोवैज्ञानिक विचित्रता खोलऽ हिअइ  हाल में हम अवदोत्या रोमानोव्ना से अपन प्यार के बात के सफाई में बोललिअइ कि हम खुद शिकार हलिअइ  तब अपने एहो जान लेथिन कि अभी हम कइसनो प्यार अनुभव नयँ करऽ ही कइसनो नयँ हमरा खुद्दे भी ई विचित्र लगऽ हइ काहेकि हम वास्तव में कुछ अनुभव कइलिअइ निठल्लापन आउ लंपटता के कारण रस्कोलनिकोव बीच में बोललइ  वास्तव में हम अदमिए लंपट आउ आलसी हिअइ  तइयो अपने के प्रिय बहिन में एतना श्रेष्ठता हइ कि हम बिन प्रभावित होले नयँ रह सकलिअइ  लेकिन ई सब बकवास हइ जइसन कि हम खुद्दे देखऽ हिअइ  की बहुत पहिलहीं देखलथिन हल हम ई बात के नोटिस करे तो पहिलहीं लगलिए हल आखिरकार आश्वस्त परसुन होलिअइ लगभग ओहे क्षण जब हम पितिरबुर्ग पहुँचलिअइ  मास्को में रहे तक भी हम एहे कल्पना कर रहलिए हल कि हम अवदोत्या रोमानोव्ना के हाथ प्राप्त करे आउ मिस्टर लुझिन के साथ प्रतिस्पर्द्धा करे लगी जा रहलूँ हँ  माफ करथिन कि हम अपने के बीच में टोक रहलिए ह मेहरबानी करथिन संक्षेप में अपन बात कहथिन आउ सीधे अपन भेंट देवे के उद्देश्य पर आ जाथिन  हम जरी जल्दी में हिअइ हमरा बाहर जाय के हइ बड़ी खुशी से  हियाँ पहुँचके आउ कोय यात्रा पर जाय के निर्णय कर लेला पर हम आवश्यक प्रारंभिक तैयारी कर लेवे लगी चाहऽ हलिअइ  हमर बाल बुतरून अपन चाची के हियाँ ठहर गेते गेलइ ओकन्हीं सब धनगर हकइ आउ ओकन्हीं लगी व्यक्तिगत रूप से हमर जरूरत नयँ हइ  आउ हम कइसन बाप हकिअइ हम अपना लगी ओतने लेलिअइ कि जे कुछ हमरा मार्फ़ा पित्रोव्ना एक साल पहिले उपहार में देलका हल  हमरा लगी ई काफी हइ  माफ करथिन अब हम मतलब के बात पर आ रहलिए ह  ई यात्रा के पहिले जे शायद वास्तव में हो सकऽ हइ हम मिस्टर लुझिन के मामला भी सलटा लेवे लगी चाहऽ हिअइ  ई बात नयँ हइ कि ऊ हमरा लगी ओतना असहनीय हलइ लेकिन ओकरे कारण मार्फ़ा पित्रोव्ना के साथ हमरा झगड़ा होलइ जब हमरा पता चललइ कि ओकरे ई शादी तय करावे में हाथ हलइ  अब हम अपने के माध्यम से अवदोत्या रोमानोव्ना से मिल्ले लगी चाहऽ हिअइ आउ शायद अपनहीं के उपस्थिति में उनका समझा सकऽ हिअइ पहिला कि मिस्टर लुझिन से नयँ केवल उनका कोय जरिक्को फयदा नयँ होतइ बल्कि स्पष्ट रूप से घाटे होतइ  तब हाल के ई सब्भे कष्ट खातिर माफी माँगके हम दस हजार रूबल के उपहार देवे के उनकर अनुमति माँगबइ आउ ई तरह से मिस्टर लुझिन से रिश्ता टुट्टे में असानी होतइ जेकरा चलते हम आश्वस्त हकिअइ कि ऊ खुद्दे विरोध नयँ करता अगर अइसन खाली संभावना मिलइ  लेकिन अपने वास्तव में वास्तव में पागल हथिन रस्कोलनिकोव चिल्लइलइ ओकरा ओतना गोस्सा नयँ होलइ जेतना कि अचरज  अइसन बात करे के अपने के हिम्मत कइसे होवऽ हइ हमरा मालूम हलइ कि अपने चिल्लइथिन लेकिन पहिला हम हलाँकि धनी नयँ हिअइ लेकिन ई दस हजार रूबल हमरा पर निर्भर हइ कि एकरा कइसे खरच करिअइ मतलब हमरा लगी ई बिलकुल बिलकुल जरूरी नयँ हइ  अगर अवदोत्या रोमानोव्ना नयँ स्वीकार करऽ हका तब हम शायद ओकरा आउ बेवकूफी नियन इस्तेमाल कर सकऽ हिअइ  ई तो होलइ पहिला बात  दोसरा हमर अंतःकरण बिलकुल शांत हइ हमर प्रस्ताव बिन कउनो गणना अर्थात् बिन कोय भावी प्रयोजन के हइ  विश्वास करथिन चाहे नयँ करथिन लेकिन बाद में चलके अपने आउ अवदोत्या रोमानोव्ना दुन्नु के पता चल जइतइ  बात ई हइ कि हमरा चलते वास्तव में अपने के बहुत आदरणीय प्रिय बहिन के कुछ कष्ट आउ नराजगी होले ह मतलब अंतर्मन से पश्चात्ताप अनुभव करते हमर तहे दिल से कामना हइ न तो कोय हर्जाना आउ न नराजगी खातिर कोय भुगतान बल्कि सीधे साधे कुछ उनका लगी लाभदायक करे के ई आधार पर कि वास्तव में हमरा खाली दोसरा लगी नुकसान पहुँचावे के विशेषाधिकार हइ  अगर हमर प्रस्ताव में दस लाखवाँ हिस्सा अर्थात् रत्ती भर भी गणना रहते हल त हम अइसे सीधे प्रस्ताव नयँ रखतिए हल आउ न हम खाली दस हजार के प्रस्ताव रखतिए हल जबकि खाली पाँचे सप्ताह पहिले हम उनका एकरा से जादे के प्रस्ताव रखलिए हल  एकरा अलावे हम शायद बहुत बहुत जल्दीए एगो लड़की से शादी करबइ जेकरा से बाद में अवदोत्या रोमानोव्ना के विरुद्ध कोय भी प्रयास के शंका अपने आप चकनाचूर हो जइतइ  आखिरकार उपसंहार के रूप में हम कहबइ कि मिस्टर लुझिन के साथ शादी करके अवदोत्या रोमानोव्ना ओहे पइसा लेता खाली दोसरा तरफ से अपने गोस्सा नयँ करथिन रोदियोन रोमानोविच शांति से आउ ठंढा दिमाग से सोचथिन  ई सब कहते बखत स्विद्रिगाइलोव भी बहुत अधिक दिमाग ठंढा कइले आउ शांत हलइ  निवेदन हइ कि अब बस करथिन रस्कोलनिकोव कहलकइ  कइसनो हालत में ई अक्षम्य रूप के ढिठाई हइ  अइसन बात बिलकुल नयँ हइ  अगर अइसन होते हल त एगो व्यक्ति दोसर व्यक्ति के ई संसार में खाली बुराई कर सकते हल आउ एकर विपरीत रिक्त पारंपरिक औपचारिकता के कारण ओकरा अच्छाई के एगो अंश तक करे के अधिकार नयँ होते हल  ई बेतुका हइ  अगर हम उदाहरणस्वरूप मर जइअइ आउ अपने के प्रिय बहिन के नाम से वसीयत करके ई रकम रख दिअइ त की वास्तव में ऊ तभियो एकरा अस्वीकार कर लेता बहुत संभव हइ  जी अइसन नयँ हो सकऽ हइ  लेकिन तइयो अगर नयँ त नहिंएँ सही अपने के कहल मोताबिक होवे  लेकिन खाली दसो हजार बखत पर बड़गो काम दे सकऽ हइ  कइसनो हालत में हम अपने से निवेदन करऽ हिअइ कि जे कुछ हम कहलिए ह ऊ अवदोत्या रोमानोव्ना के बता देथिन  जी नयँ हम नयँ बतइबइ  ओइसन हालत में रोदियोन रोमानोविच हम खुद व्यक्तिगत रूप से भेंट करे लगी लचार हो जइबइ मतलब एक तरह से परेशान करे लगी  आउ अगर हम बता देबइ त की अपने व्यक्तिगत रूप से भेंटे के प्रयास नयँ करथिन सचमुच हमरा समझ में नयँ आवऽ हइ कि हम अपने के कीऽ कहिअइ  एक तुरी मिल्ले के तो हमरा बहुत इच्छा करतइ  एकर आशा नयँ करथिन  अफसोस  लेकिन अपने हमरा नयँ जानऽ हथिन  शायद हमन्हीं आउ नगीच आ जइते जइअइ  अपने सोचऽ हथिन कि हमन्हीं आउ नगीच आ जइते जइबइ आउ काहे नयँ मुसकाके स्विद्रिगाइलोव कहलकइ उठ खड़ी होलइ आउ अपन टोप ले लेलकइ ई बात नयँ हइ कि हमर बहुत इच्छा हलइ कि अपने के परेशान करिअइ आउ हियाँ अइते बखत हम बहुत आशा भी नयँ कइलिए हल हलाँकि आझ सुबहे अपने के चेहरा मोहरा हमरा अचंभित कर देलके हल काहाँ परी आझ सुबहे हमरा देखलथिन हल बेचैनी के साथ रस्कोलनिकोव पुछलकइ  जी अइसीं संयोग से हमरा हमेशे लगऽ हइ कि अपने में कुछ तो हइ जे हमरा से मेल खा हइ लेकिन परेशान नयँ होथिन हम चमचिच्चड़ उबाऊ नयँ हकिअइ आउ पत्तेबाज से हमरा अच्छा निभऽ हलइ हम राजकुमार स्विरबेय के कभी नयँ उबइलिअइ जे हमर दूर के रिश्तेदार आउ मशहूर आउ धनी मानी व्यक्ति हलथिन आउ हम मादाम प्रिलुकोवा के एलबम लगी राफायेल के मादोन्ना के बारे लिख सकऽ हलिअइ आउ मार्फ़ा पित्रोव्ना के साथ लगातार सात साल तक रहलिअइ आउ पुआलमंडी में व्याज़ेम्स्की के घर में पुराने समय में रात गुजारऽ हलिअइ आउ शायद बेर्ग के साथ बैलून में उड़ान भरबइ  अच्छऽ ठीक हइ जी  ई पुच्छे के अनुमति देथिन कि अपने जल्दीए यात्रा पर निकस रहलथिन हँ कइसन यात्रा में एहे कोय यात्रा खुद अपनहीं तो कहलथिन हल  यात्रा में ओ हाँ वास्तव में हम अपने के यात्रा के बारे बोललिए हल खैर ई सवाल जरी बड़गर हइ लेकिन अगर खाली अपने जानथिन हल कि कउन बात के बारे पूछ रहलथिन हँ ऊ बोललइ आउ अचानक जोर से लेकिन छोटगर हँस्सी हँसलइ हम शायद यात्रा के बजाय शादी करबइ हमरा लगी दुलहिन के जोड़ी खोजल जा रहले ह  हियाँ परी हाँ  अपने के समय कब मिल पइलइ लेकिन अवदोत्या रोमानोव्ना के साथ एक तुरी भेंट करे के बहुत मन करऽ हइ  गंभीरतापूर्वक निवेदन करऽ हिअइ  अच्छऽ फेर भेंट होतइ ओह हाँ अइकी एक बात तो हम भूलिए गेलिअइ रोदियोन रोमानोविच अपने प्रिय बहन के ई बात बता देथिन कि मार्फ़ा पित्रोव्ना अपन वसीयत में उनका लगी तीन हजार रूबल के उल्लेख कइलका ह  ई बात बिलकुल पक्का हइ  मार्फ़ा पित्रोव्ना अपन मौत से एक सप्ताह पहिले एकर बंदोबस्त कइलका हल आउ ई काम हमरा सामने होले हल  दू तीन सप्ताह में अवदोत्या रोमानोव्ना के ई पइसा मिल जा सकऽ हइ  अपने सच कह रहलथिन हँ सच  बता देथिन  अच्छऽ जी हम अपने के नौकर  हम वस्तुतः अपने से कुच्छे दूर पर ठहरल हिअइ  बाहर निकसते बखत स्विद्रिगाइलोव दरवजवा पर रज़ुमिख़िन के साथ टकरा गेलइ  सूची पिछला अगला हाँ हम रिश्तेदार ही श्रीकान्त शास्त्री के डॉ॰ श्रीकान्त शास्त्री सम्बन्धित संस्मरण लेखक धनंजय श्रोत्रियअपन बात के पुष्टि ले एगो घटना के चरचा जरूरी समझऽ ही  दिल्ली में वागार्थ पत्रिका के करता धरता एगो बड़गर कार्यक्रम कर रहलन हल इंडिया इंटरनेशनल सेंटर में  ऊ घड़ी तक वागार्थ हिन्दी के साहित्यिक पत्रिका में अपन सेसर स्थान बना चुकल हल  से से डॉ॰ प्रभाकर श्रोत्रिय लोग के चहेता बन चुकलन हल  खास करके मीडिया ले  ऊ घड़ी हमहूँ अखबारी संपादक हली  जन्ने तन्ने सक्रिय रहे से थोड़े तेजी से पहचान बन रहल हल  हमर कुछ दोस मोहिम जे पत्रकारिता के काम से जुड़ल हलन जाने चाहऽ हलन कि एकर मूल में की हे  एगो पत्रकार मित्र पूछ बइठल धनंजय प्रभाकर श्रोत्रिय तुम्हारे रिश्तेदार हैं हम बेलाग नहकार गेली  हलाँकि ऊ माहौल में चाहती हल त थोड़े जस हमहूँ अपना दने उपछ सकली हल अपना के प्रभाकर जी के रिश्तेदार बता के  बाकि मुरुख जे हली  आखिर में ऊ दुपहरिया के भोजन घड़ी पूछ बइठल प्रभाकर जी धनंजय श्रोत्रिय आपका रिश्तेदार है हमरा अचरज होल जब ऊ अपन उत्तर हाँ में देलन  लेकिन धनंजय तो कह रहा था प्रभाकर जी कि आप उसके रिश्तेदार नहीं हैं पत्रकार मित्र उनकर उत्तर पर शंका व्यक्त कइलन  वो जरा मुझसे नाराज चल रहा है  प्रभाकर जी थोड़े गंभीरता से उत्तर देलन  दोसर प्रश्न पूछल गेल कैसी रिश्तेदारी है आपसे उसकी उत्तर मिलल आप हमें साहित्यकार रचनाकार मानते हो मानते हो न धनंजय को रचनाकार मानते हो सबके उत्तर हाँ हाँ में मिलल  प्रभाकर जी मुस्कइते बोललन तो धनंजय से मेरी रिश्तेदारी में सन्देह कहाँ है हमर खास तरह के मित्र लोग के चेहरा पर आठ बज के बीस मिनट हो गेल  हम ई बात से थोड़े लजइली जरूर बाकि ई बात के गिरह बान्ह लेली कि एक रचनाकार के सबसे करीबी रिश्तेदार दोसर रचनाकारे हो सकऽ हे ओकर बेटा पोता नञ्  मगही पत्रिका के परचार परसार ले जब गामे गाम आउ दुआरिए दुआरिए ढनमनाय पड़ रहल हे त ई बात के आउ जोरदार ढंग से पुष्टि हो गेल हे हमर मन में  डॉ॰ श्रीकान्त शास्त्री अंक जेकर जरूरत हम महसूस कर रहली हल निकाले के सूचना जब मगही पत्रिका में छापली त दु चार गो झमठगर मगही के विदमान पूछ बैठलन हमरा से श्रीकान्त शास्त्री आपके रिश्तेदार थे क्या बस प्रभाकर श्रोत्रिय के इयाद करके उनकर चेहरा पर आठ बीस बजा देली  अजगूत लगल कि आदमी के सोंच के स्तर के सिमाना केतना सिकुड़ गेल हे  खास करके तब जब हमरा से पूछल गेल उनकर परिवार के लोग आर्थिक सहजोग दे रहलन हे न याने ऊ अपना के उनका से अलग मानऽ हथ  व्यक्तिवादी दिमाग में कभी समष्टिवादी विचार उभर नञ् सकऽ हे जैसे बाँस के कोठी में कभियो मीठा फल नञ् लग सकऽ हे  खैर लोग जिनका परिवार कहऽ हे उनको पर चरचा जरूरी हे  सबसे पहिले खोजते ढूँढ़ते श्री विष्णुकान्त शर्मा जी के पास गेली जे जहानाबाद में ऊटा में रहऽ हथ आउ उनकर बड़का दमाद हथ  पत्रिका देखलन  उनकर अनेक सवाल के जवाब देवे पड़ल बाकि हमर जरूरत के कोय चीज प्राप्त नञ् हो सकल हुआँ  उनका पास डॉ॰ श्रीकान्त शास्त्री से जुड़ल जे चीज हे ऊ हे धन मधे धन तीन लुंडा सन  उनकर छोट दमाद सुरेश आनंद जी से मिले खातिर मायथन गेली बाकि हमर दुरभाग कि भेंट नञ् हो सकल  रह गेलन प्रो॰ शेषानंद बाबू आउ डॉ॰ मारुति बाबू जिनका ल हमर मन में विशेष आदर हे  अपन कोरसिस के बावजूद हम दुरभाग बस उनका पकड़ नञ् सकलूँ  अपने सबसे बादा हे कि ई तीनों विभूति के पास डॉ॰ श्रीकान्त शास्त्री से जुड़ल जे भी सामग्री इया संस्मरण होत मगही पत्रिका के आगू के अंक में हम जरूर परोसम  शास्त्री जी के अप्रकाशित मौलिक रचना तो अब मोसकिले से मिल सकत  शास्त्री जी के जदि कुछ रचना प्रकाश में आ सके त हम्मर धन्न भाग में जब मगही के छपे ल शुरू होल ऊ समय शास्त्री जी के साथ ठाकुर रामबालक सिंह के अलावे नउजवान के एगो तिकड़ी हल  ऊ तिकड़ी के दू हस्ताक्षर से अपने के खूब परचे हे ऊ हथ मगही के सेसर कहानीकार श्री रवीन्द्र कुमार आउ मगही के सेसर गीतकार डॉ॰ हरिश्चन्द्र प्रियदर्शी  ई अंक में तीनों के रचना सामिल हे  स्व॰ ठाकुर रामबालक सिंह के लेख मगही गद्य पद्य संग्रह से साभार लेली हे जे एगो वैयक्तिक लेख हे  रवीन्द्र कुमार डॉ॰ शास्त्री जी के तरासल रचनाकार हथ ई गुने उनकर रचना संस्मरणात्मक हे जबकि डॉ॰ हरिश्चन्द्र प्रियदर्शी के लेख ऊ घड़ी के मगही के परिदृश्य चित्रित करे हे जेकर तथ्यात्मक पुष्टि के प्रमाण सिर्फ लेखक के पास हे  जब मगही के प्रकाशन रुक गेल आउ शोध जलमतहीं काल के कल्ला में चल गेल त शास्त्री जी लगभग फरास हो गेलन  श्रीकान्त सरधांजली अंक में डॉ॰ रामनन्दन के मसुआइल फूल से लगऽ हे कि उनकर मन में कुहासा भरल बिहान के भी अंदेसा छाय लगल हल  ईहे समय में ऊ एक दिन प्रो॰ वीरेन्द्र वर्मा हिन्दी मगही के श्रेष्ठ गद्यकार हीं पहुँचलन  वर्मा जी हलन तो मैथिलीभाषी आउ पढ़वऽ हलन अंग्रेजी बाकि मगह में रहे के चलते उनका मगही से भी मोह हो गेल जेकरा में श्रीकान्त शास्त्री जी के भी जोगदान हे  प्रो॰ वर्मा के संस्मरण में उनकर टूटन के झलक साफ मिलऽ हे  हमरा जानकारी में खोरठगर से खोरठगर जेतना धातु के कुंदन बनावे के काम डॉ॰ श्रीकान्त शास्त्री कयलन ओतना आज तक कोय मइया के लाल नञ् कर सकल हे नञ् करत मगही पत्रिका अंक जुलाई के संपादकीय अंश पृ॰ पंडित जी डॉ॰ श्रीकान्त शास्त्री सम्बन्धित संस्मरण लेखक ठाकुर रामबालक सिंहडॉ॰ श्रीकान्त शास्त्री के हमनी पटनियाँ सब पंडित जी के नाम से जानऽ हली  में मगही मासिक पत्रिका जब छपावे के विचार होलई तब पटना यंगमेन्स एसोसिएशन के सदस्य सब के विचार होलई कि मुख्य सम्पादक पद पर भिक्खु जगदीश काश्यप इया डॉ॰ श्रीकान्त शास्त्री के रखल जाय  ई काम ला हमनी पंडित जी के गाँव नारायनपुर गेलूँ  हमनी समझइत हलिअइ कि पंडित जी तिनफक्का चन्नन लगउले खड़ाऊँ पेन्हले टीकी बढ़इले कउनो बड़गो पुजारी होथिन  मुला जा ही त का देखऽ ही कि खद्दर के मइल कुचइल धोती आउ फटिहर गंजी पेन्हले एगो दुब्बर पातर अदमी आठ दस गो लइकन के पढ़ावइत हलथिन  हमनी सलाह मसविरा कयलियइ त ऊ मगही के सम्पादन करे ला तइयार हो गेलथिन  ओक्कर बाद पंडित जी के साथे हम बिहारशरीफ गेलूँ  बिहारशरीफ में बहुत्ते व्याख्याता आउर मगध संघ के नौजवान लोग हमनी के साथ देलथिन  एकरा में सर्वश्री हरिश्चन्द्र प्रियदर्शी रवीन्द्र कुमार डॉ॰ सिद्धेश्वर प्रसाद प्रो॰ रमाशंकर शास्त्री महेश्वर तिवारी ओगइरह के भुलावल न जा सकऽ हइ  तय होलई कि मगही बिहार मगही मंडल के तत्त्वावधान में मगध संघ से प्रकाशित होतई  एही बिबरन मगही में बराबर छपलई  फिन हमनी प्रियदर्शी आउ रवीन्द्र कुमार के साथ ले के भिक्खु जगदीश काश्यप से भेंट करे नालन्दा गेलूँ  सुरू में मगही के मुख्य सम्पादक काश्यपे जी के बनावे के विचार हलई  काश्यप जी जानऽ हलथिन कि मगही भाषा ला पंडित जी हड्डी गला रहलथिन हल  ई सोंच के ऊ कहलथिन कि सम्पादक श्रीकान्त शास्त्री आउ तों ठाकुर रामबालक सिंह रहऽ हमरा त्रिपिटक के हिन्दी में छपावे के काम से फुरसत न हो  प्रियदर्शी जी कहलका कि अपने मगध संघ के निर्देशक हथिन ई मगध संघ के पत्रिका हे एकरो निर्देशक अपने रहथिन  प्रियदर्शी जी के ऊ मानऽ हलथिन मान गेलथिन  मगही के पहिला अंक छापे ला एक सौ रुपइया भी काश्यप जी देलथिन  मगही के पहिला अंक ला पंडित जी बड़कन बड़कन साहित्यकार के लिखलथिन  बहुत्ते लोग के सन्देस मिलल  हिन्दी के दधीचि शिव जी आचार्य शिवपूजन सहाय के सन्देस हल मगही मीठी एवं मुलायम बोली है  महिलाओं के मुख से उसमें और मिठास आ जाती है यह बात मेरे गुरु पं॰ ईश्वरी प्रसाद शर्मा कहा करते थे  पहिला अंक दू हजार छापलूँ  ओकर अइसन धूम मचल कि हो रे बस पटना कलकत्ता दिल्ली के करीब सबे अखबारन में ऊ अंक के बड़ाई छपल  फिन तो मगही के जे प्रचार भेल कि लोग मगही कार्यालय में आ आ के मगही खरीदे लगलन  बड़ी मोसकिल से दस पाँच कौंपी बचा के रखऽ हलूँ  अब तो एक्को अंक हमरा पास न बचल हे  पंडित जी के सम्पादन में मगही के दिन दोगना आउ रात चौगना रूप निखरइत रहल  मगही पत्रिका के चलते एक से एक बढ़ के लेखक आउ कवि के जनम भेल  एकरा में सर्वश्री सुरेश दुबे सरस रामनरेश पाठक हरिश्चन्द्र प्रियदर्शी रवीन्द्र कुमार लक्ष्मण प्रसाद दीन योगेश डॉ॰ रामनन्दन डॉ॰ शिवनन्दन प्रसाद ओगइरह के नाम लेबे लायक हे  सुरेश दुबे सरस के कविते सेंगरन निहोरा बिहार सरकार के पुस्तकालयन ला मंजूर भी भेल हल  रामनरेश पाठक अप्पन अगहन के भोर कविता के जब मधुर सुर के साथ राँची कौलेज में परस्तुत कयलथिन तब कइठो बिदेसी लोग ओकरा टेप करके अप्पन अप्पन देस ले गेलथिन  प्रियदर्शी के कहमा पिया केरा गाँव टेक वाला गीत मगही गीत के नमूना बन गेल  रवीन्द्र कुमार के मन के पंछी कहानी तो एत्ते चलल कि घरे घर अउरत बानी ओकरा रट गेलथिन  योगेश जी आउ डॉ॰ रामनन्दन के चुटकी सुन सुन के तो आझो लोग लोट पोट हो जा हथ  डॉ॰ शिवनन्दन प्रसाद के मंजर शीर्षक निबन्ध भी बहुत चरचित भेल  में पंडित जी के गाँव नारायनपुर भिर एकंगरसराय में पहिला मगही सम्मेलन भेल  एकर सफलता लागी देस भर से आउ बिदेस से भी ऊ बखत के चीन के प्रधान मंत्री स्व॰ चाऊ एन लाइ तक के सन्देस आयल हल  एकर उद्घाटन कयलथिन हल ऊ बखत के बिहार के शिक्षा मंत्री आचार्य बदरीनाथ वर्मा आउ सभापतित्व कयलथिन भिक्खु जगदीश काश्यप  बड़ी धूमधाम से ई सम्मेलन भेल आउ एकर रिपोर्ट मगही के नौवाँ अंक में छपल  ई सब एतना जे लिख रहलूँ हे ई सभ काम पंडित जी के हाँथ से होवऽ हल  तन मन धन सब कुछ पंडित जी मगही आन्दोलन ला नेछावर कइले हलन  हम तो छाया नियन खाली उनखर साथे रहऽ हलियई  मगही सम्मेलन में पहिले पंडित जी बिहार मगही मंडल के गठन कयलथिन हल जेकर सभापति हलथिन डॉ॰ बिन्देश्वरी प्रसाद सिन्हा उपसभापति डॉ॰ नर्मदेश्वर प्रसाद बाद में कुलपति मगध विश्वविद्यालय आउ मंत्री हलथिन डॉ॰ शिवनन्दन प्रसाद  डॉ॰ शिवनन्दन प्रसाद के हिन्दी निदेशालय नई दिल्ली चल गेला के बाद मंत्री के काम डॉ॰ रामनन्दन भूगोल विभाग पटना विश्वविद्यालय सँभारे लगलथिन  मुला जभी कोय काम होवे त पंडित जी के नारायनपुर से बे अइले न होवऽ हल  मगही सम्मेलन के बाद हमरा राँची में नौकरी लग गेल  मगही तब रुक रुक के परकासित होवे लगल  ओकरा बाद पंडित जी डॉ॰ रामनन्दन के मदद से बिहान प्रकासित करे लगला  जे बखत पंडित जी मगही सुरू कयलथिन हल ऊ बखत आई॰ए॰ पास हलथिन  मगही आन्दोलन लड़िकन के विद्यालय आउ घर के पचड़ा रहे पर भी पंडित जी प्रतिष्ठा के साथ बी॰ए॰ आउर एम॰ए॰ कयलथिन आउ बाद में पी एच॰डी॰ भी  पंडित जी के बेतुहार खरचा देख के पंडिताइन रंज रहऽ हलथिन  ऊ अप्पन अलगे कोठली में पूजा पाठ चउका बरतन करऽ हलथिन  हमरा राँची अइला के बाद भी ऊ अकेले मगही के गाड़ी के खींचते रहलथिन  में मगध संघ के चौदहमा अधिवेसन के अवसर पर बिहारशरीफ में दोसर मगही सम्मेलन भेल  आउ भी केतना जगह पर सम्मेलन भेल  बिहारशरीफ के सम्मेलन में मगध शोध संस्थान के स्थापना ला संकल्प लेल गेलई हल  ओही मगही के पहिला गैर सरकारी अकादमी हलई  निदेसक बना के पंडित जी ओकरा चलयलथिन हल  कुछ दिन तक ऊ सुभाष हाई स्कूल इसलामपुर में शिक्षक के काम कयलथिन हल  मुला विश्वविद्यालय में तो जात पाँत भाई भतीजावाद भरल हे  ईनखर पांडित्य आउ गहिरा अध्ययन के केऊ कदर न कइलकई  जूझइत जूझइत आखिर में मगही मगही जपइते बेचारे मगहिया अग्रदूत में जुलाई के ई संसार से चल देलथिन  मगही बिहान आउर बहुत्ते मनी पत्र पतरिका में उनखर लेख एगो मस्त मगहिया के नाम से छपऽ हल  पंडित जी में सबसे बड़ खूबी ई हल कि ऊ मगहिये में सोचऽ हलथिन आउ मगहिये में लिखऽ हलथिन  भारतेन्दु जइसन कम्मे उमिर में पंडित जी संसार छोड़ देलन  कुछ दिन आउर दुनिया में रहितन हल तऽ भाषा विज्ञान में एगो नया मोड़ जरूरे अइतई हल  उप्पर जे लिखल गेलइ हे कि हमनी जब उनखर गाँव गेलूँ हल ऊ बखत पंडित जी लड़िकन के पढ़ावऽ हलथिन  सब्भे लड़िकन के बिना फीस के पढ़ावऽ हलथिन  भाषा विज्ञान के विदमानन हियाँ जा जा के भेंट करऽ हलथिन  हमरा एक बेर सुनीति कुमार चटर्जी हियाँ कलकत्ता ले गेलथिन  पंडिते जी के किरपा से राहुल जी के कताब हिन्दी साहित्य का बृहत् इतिहास में हमनी के आउ मगही के जिकिर भेलई हे  आर॰आर॰ दिवाकर के किताब बिहार थ्रू दी एजेज में मगध पर जे परिच्छेद लिखल हई ऊ पंडिते जी के लिखल हई  चम्पारण जिला बंगरी गाँव के श्री गणेश चौबे भोजपुरी मासिक के सम्पादक श्री रघुवंश नारायण सिंह श्री कामता प्रसाद सिंह काम श्री कृष्णदेव प्रसाद एडवोकेट ई सब के साथे तो हमनी के साहित चरचा चलतहीं रहऽ हलई  मगही पत्रिका अंक जुलाई पृ॰ सम्पादकः धनंजय श्रोत्रिय जान खे अच्छा लगो जी बधाई हो अन्तिम मुलकात एगो अजनबी से डॉ॰ श्रीकान्त शास्त्री सम्बन्धित संस्मरण लेखक प्रो॰ वीरेन्द्र कुमार वर्मा जन्मः हम्मर भुरुकवा दस बजे के बाद उगे हे  आउर दिन के तरह ऊहो दिन भुरुकवा उगे के इन्तजार में बिछाओन पर ओघड़ाल हली कि छोटकी बेटी हँकारलक कोय मिले ला अयलथुन हे  केऽ अरे उठके देखहो न हम नञ् चिन्हऽ हकिओ कुनमुनाइत ठुनकैत नीन से बिदाई ले के बाहर निकललूँ बैठकी में मिलला मगही के मीसन  जी मीसन डॉ॰ श्रीकान्त गोर देह मुदा समय के मार से छत बिछत सरीर पर लेपल झाईं कारिख जहाँ तहाँ झुर्री से झाँकइत हतासा के टेढ़ मेढ़ लकीर परनाम पाती भेल  आउर हम भौंचके देख रहलूँ हें  बार बार अनेक बार निहार रहलूँ हें  ई उहे श्रीकान्त जी हथ जिनका से पहिलुक मिलन मगही हिन्दी के प्रसिद्ध साहितकार श्री हरिश्चन्द्र प्रियदर्शी के घर होल हल  कउनो मिटिंग हल  मगही के बिस्तार वेबहार विकास पर बल देबे ला  विचार कैल गेल  उहे मिटिंग में डॉ॰ सरयू के एक अंकीय पतरिका शोध बीज पइलक हल उ छोड़ऽ श्रीकान्त जी के बात हे जवान जुआन देह परसस्त ललाट चमकइत आँख विसवास से भरल आवाज एक सपना जे मीसन में बदल गेल इया डॉ॰ श्रीकान्त के सउँसे निगल गेल  आउर आज टूटल काँच निअर उ सपना के कन कन जे पूरे सरीर पर पसर के उनका अजनबी बना रहल हे न बाबा दुनु श्रीकान्त के बीच बड़गो अन्तराल हे बड़गो अरे मौसिऔत की घुर घुर देख रहलऽ हे हाँ तोहरे देख रहलूँ हँ कउन हाल कर लेलऽ हे आध गो सरीर तो बिमारी खइलको आउर समपूरन सरूप मगही के उपेछा मगह के वासी मगही नञ् बोलतन नञ् लिखतन त कि मदरास आउ महाराष्ट्र के अदमी बोलत या लिखत पर केकरा समझाऊँ के सुनत सभे के तो गाय के दूध माय के दूध से जादे मीठ लग रहल हे हम त हार गेलिओ मीसन में असफल हो गेलिओ ई की बोल रहलऽ हे तूँ तोहरा निअर जोद्धा कबहिओ हार माने वाला हो सकऽ हे की तऽ अब की करिओ घर दुआर बिखर गेलो अप्पन पराया हो गेलो  हम गाँव गाँव घुमते रहलूँ लोगन के जगबइत रहलूँ मुदा सुतल के न जगइबऽ जागल के नीन के केऽ तोड़ सकऽ हे  एक छन ठहराव ए वर्मा जी एक बात हमरा से सीखऽ मगही भाई लोगन अउपचारिक सुआगत सम्मान में कभिओ कान कुतुर नञ् करतन मुदा जब काम के बात करवऽ तऽ ढेंका कस के चुप्पी साध लेथुन  स्व से पर तक के जतरा करे के उनका गेयाने नञ् हे आउर कुछ अमदी में अगर अइसन परेरना हे तऽ समाज में उनकर पहिचान मिटाबे ला सभे जुट जा हथ  तू महात्मा बनवऽ हम तोहरा अमदीयो से नीचे लुढ़का देबो ई सब नञ् हे श्रीकान्त जी असल में ई समइए विघटन के हे विखराव के हे मानव मूल्य के गिरावट के हे साहित संस्कृति संस्कार कला के हरासमान जुग हे ई अमदी अमदी के बीच कटाव हो गेल हे  खुद अपने में भी अमदी के कटाव हे  अमदी के हो गेल हे एहो गुनी सभे कुछ बदल गेलइ हे  ठीक हे मुदा इहे जुग में तो बिहार के आउर लोक बानी हे उठ रहल हे लिखताहर के संख्या में दिन दूना रात चौगुना बढ़ोतरी हे मुदा मगही के की हाल हे लिखताहर के गिनती जरूरे बढ़ल हे मुदा पाठक  पाठके नञ् तऽ भासा के की हाल होत रोज ब रोज पत्र पत्रिका पूरा जोश से संकलप से निकालल जा हे आउर एक दू अंक के बाद दस्तावेजी खाता में बिला जा हे  प्रश्न ई नञ् हे कि लिखताहर लिखे प्रश्न हे समाज में मगही के मान सम्मान होय  गाय के दूध पी के सरीर फैलावऽ मुदा गाय के दूध से मन आतमा के परितृप्त करऽ माय के दूध संजीवनी हे  मगही में तभिए निम्मन रचना आयत जब मगहवासी भासा में प्राण संचार करतन ई तू गाँठ बान्ह लऽ  नञ् श्रीकान्त जी मीसन हवा में घुल मिल गेलो ई चिनगारी कभी न कभी धुँधुऐतो  आउर उ दिन दूर नञ् हो  तोहर समरपन व्यर्थ नञ् हे ई विसवास हे चलऽ आवऽ भोजन पर जुटऽ  एगो आम अदमी आम रूप धारन कयले सरल सादा याने आम खाना खा के बस एक खास बात कहलन मन के दरद कुछ बाँट लेलियो  कुछ हलका महसूस कर रहलियो हे माय के बेटन से अधिक सहज भाव से मउसी के बेटा मिललऽ देखऽ फेर कब गला गला मिलइत ही अच्छा अब चलबो आउर सब से मिलना हे  श्रीकान्त जी गेलन चल गेलन बिछुड़ गेलन  अब मगही पत्रिका अंक जुलाई पृ॰ सम्पादकः धनंजय श्रोत्रिय मगध संघलेखक हरिश्चन्द्र प्रियदर्शी जन्मः मगध के साहित्यिक सांस्कृतिक सामाजिक तथा मगध के लोकभासा साहित्य संस्कृति आउ कला के संरक्षण संवर्द्धन अनुशीलन आउ परकासन के उद्देश्य से हरिश्चन्द्र प्रियदर्शी रवीन्द्र कुमार अंजनी कुमार वर्मा आउ उमेश कुमार सिन्हा २३ नवम्बर १९५० ई॰ में बिहारशरीफ में मगध संघ के स्थापना कइलन हल  युवा लिखताहर के गोष्ठी से बढ़ के संघ धीरे धीरे बिहार अनुमंडल के प्रतिनिधि साहित्यिक सांस्कृतिक सामाजिक संस्था बनल आउ नालन्दा जिला के गतिशील मगही मंच तथा सबसे पुरान मगही सेवी संस्था के रूप में अपन पहिचान बना चुकल हे  संस्थापना के बाद पूज्यवर भदन्त भिक्षु जगदीश काश्यप जी से संघ के निर्देशक बने ला अनुरोध कइल गेल  निर्देशन में ऊ दैनंदिन बेवहार में मगही के परयोग आउ मगध के आउ सब केन्द्र में संगठन के परसार पर जोर देलन  संघ के प्रस्ताव पर पटना राजगीर आउ नालन्दा में गठन कइल गेल जेकरा में श्री सुरेन्द्र प्रसाद तरुण के परयास से १९५१ में स्थापित मगध सांस्कृतिक संघ राजगीर बहुत्ते काम कर चुकल हे  टोकियो के दोसर विश्वबौद्ध सम्मेलन से वापसी पर २ नवम्बर १९५२ के दिन श्री बिहार हिन्दी पुस्तकालय बिहारशरीफ में काश्यप जी के सम्मान में संघ के तरफ से बड़का आयोजन कइल गेल  ई अउसर पर संघ के तीसर अधिवेशन के अध्यक्ष पद से काश्यप जी मगही के अपनावे ला जनता से अहवान कइलन  १९५२ में पटना में बिहार मगही मंडल के स्थापना के बाद डॉ॰ श्रीकान्त शास्त्री आउ श्री ठाकुर रामबालक सिंह मंडल आउ संघ के बीच सहजोग आउ बिहार मगही मंडल के तत्त्वावधान में मगध संघ से मगही मासिक मगही के परकासन के प्रस्ताव रखलन  संघ के परयास से काश्यप जी सम्पादन निर्देशक बने ला स्वीकृति देलन  नवम्बर १९५५ से १९५९ तक मगही के परकासन से मगही के विकास में जे गतिशीलता आयल हल अब ऊ इतिहास हे  संघ के सतमा अधिवेशन डॉ॰ हजारीप्रसाद द्विवेदी के अध्यक्षता में २९ जनवरी १९५७ में होल  मगही लोक साहित्य के संरक्षण आउ विकास चिन्मय सम्पत्ति के रूप में मृण्मय सम्पत्ति से भी बढ़ के करे पर ऊ जोर देलन आउ कहलन कि लोक साहित्य से अपन संस्कृति के समझे में सहायता मिलत आउ राष्ट्रभाषा के गउरव बढ़त  मंडल आउ संघ के सहजोग से डॉ॰ श्रीकान्त शास्त्री एकंगरसराय में ६ अक्टूबर १९५७ के अइतिहासिक पहिला मगही महासम्मेलन के आयोजन कइलन  शिक्षामंत्री आचार्य बदरीनाथ वर्मा उद्घाटन आउ भिक्षु जगदीश काश्यप अध्यक्षता कइलन  मगध संघ के तरफ से मगही नामक पुस्तिका के ई अवसर पर परकासन होल लेखक प्रो॰ रमाशंकर शास्त्री खुलल अधिवेशन में ओकर पाठ कइलन  मगही पर पहिला परकासित शोध निबन्ध के रूप में मगही के सब इतिहास में ओकर उल्लेख हे  अधिवेशन में जनपद आन्दोलन के रूप में मगही आन्दोलन के विकास आउ ई ला विभिन्न केन्द्र के संगठन के प्रतिनिधि ले के केन्द्रीय मगही संस्था के गठन के मगध संघ के महामंत्री हरिश्चन्द्र प्रियदर्शी के प्रस्ताव साहित्य मंत्री गिरीश रंजन के समर्थन के साथ सर्वसम्मति से स्वीकार कइल गेल  केन्द्रीय गठन ला संघ के तरफ से २७ २ १९६२ के बिहारशरीफ में प्रतिनिधियन के सभा बुलावल गेल जेकर अध्यक्षता डॉ॰ श्रीकान्त शास्त्री कइलन  परयास सफल न होल  संघ के चउदहवाँ अधिवेशन पर ५ अप्रैल १९६४ के दिन बिहारशरीफ में संघ के तरफ से दोसर मगही महासम्मेलन के भव्य आयोजन होल  डॉ॰ नर्मदेश्वर प्रसाद अधिवेशन के आउ डॉ॰ बी॰पी॰ सिन्हा मगही सम्मेलन के अध्यक्षता कइलन  पूरा मगही समाज जुड़ल  डॉ॰ के॰पी॰ अम्बष्ठ डॉ॰ राजाराम रस्तोगी डॉ॰ सम्पत्ति अर्याणी डॉ॰ श्रीकान्त शास्त्री प्रो॰ श्यामनन्दम शास्त्री रामगोपाल रुद्र रामनरेश पाठक सदस्य शांतिप्रिय परिमलेन्दु गोपी बल्लभ विद्यार्थी करुणेश आदि के अतिरिक्त अतिथि रूप में श्री ब्रजकिशोर नारायण आउ आचार्य महेन्द्र शास्त्री भी उपस्थित हलन  मगही में डी॰लिट्॰ प्राप्ति पर डॉ॰ सम्पत्ति अर्याणी के सम्मान कइल गेल  विशेष प्रस्ताव में मगध शोध संस्थान के स्थापना के निश्चय होल  प्रो॰ सिद्धेश्वर प्रसाद डॉ॰ श्रीकान्त शास्त्री डॉ॰ सरयू प्रसाद आउ हरिश्चन्द्र प्रियदर्शी के आहवान पर ई प्रस्ताव के कार्यान्वयन २९ जनवरी १९६७ के दिन होल  नवनालन्दा महाविहार में भिक्षु जगदीश काश्यप के अध्यक्षता में संस्थान के स्थापना होल  संघ द्वारा एकर केवल मगही भाषा के उद्भव विकास आउ स्वरूप पर दू गो विचार गोष्ठी बिहारशरीफ में १९ नवम्बर १९६३ आउ सितम्बर १९६६ में आयोजित कइल गेल जेकर अध्यक्षता क्रमशः डॉ॰ श्रीकान्त शास्त्री आउ भिक्षु जगदीश काश्यप कइलन  केन्द्रीय मगही मंच के गठन ला एगो आउ प्रयास ८ अप्रैल १९७९ के दिन कइल गेल  संघ के आहवान पर डॉ॰ सम्पत्ति अर्याणी के राजेन्द्र नगर पटना स्थित निवास स्थान पर उनकर अध्यक्षता में सम्पन्न बैठकी में श्री रामनरेश पाठक श्री सतीश कुमार मिश्र पटना डॉ॰ रामप्रसाद सिंह श्री रासबिहारी पांडेय श्री रामदेव मेहता मुकुल गया श्री ठाकुर रामबालक सिंह राँची श्री जनकनन्दन सिंह जनक शेरघाटी श्री रामविलास रजकण अतरी डॉ॰ सरयू प्रसाद आउ हरिश्चन्द्र प्रियदर्शी बिहारशरीफ उपस्थित होलन  मगही संस्था सब के दू दू प्रतिनिधि ले के केन्द्रीय मगही मंच के गठन करे के सामान्य नीति आउ कार्यक्रम समन्वय ओकर जिम्मे रक्खे के तथा ओकर स्थायी मुख्यालय पटना में रक्खे के हरिश्चन्द्र प्रियदर्शी के प्रस्ताव स्वीकार कइल गेल  प्रस्ताव के कार्यान्वयन ला संस्था सब के सहमति लगी मगध संघ के प्रयास चल रहल हे  आकाशवाणी से मगही के अलग प्रसारण सरकारी मगही अकादमी के स्थापना विश्वविद्यालय के पाठ्यक्रम में मगही के स्थान आउ केन्द्रीय साहित्य अकादमी में मगही के मान्यता के आन्दोलन में संघ के महत्त्वपूर्ण भूमिका रहल हे  अकादमी के गठन संचालन में मगही लेखन आन्दोलन से जुड़ल साहित्यकार कलाकार के प्रधानता देवे लगी मगध संघ के स्मार पत्र अध्यक्ष डॉ॰ इसरी बिहार सरकार के देलन  कार्यान्वयन के प्रतीक्षा हे  कला के क्षेत्र में कलकत्ता यूथ क्वायर के तरफ से कलकत्ता में १९६९ में आयोजित भारतीय लोक संगीत समारोह में कला मंत्री लल्लन के अगुअइ में मगध संघ के कलाकार दल के मगही कार्यक्रम कलकत्ता के सब्भे अखबार द्वारा सबसे जादे सराहल गेल  मगही में फिल्म निर्माण ला संघ के प्रयास से १९६३ में निर्माण संस्था मगध फिल्म्स् के स्थापना आउ निबन्धन पटना में होल  ई यूनिट द्वारा १९६४ में आर॰डी॰ बंसल प्रोडक्शन कलकत्ता के मगही फिल्म मोरे मन मितवा के निर्माण होल जेकर प्रदर्शन १९६५ में होल  संघ के साहित्य मंत्री गिरीश रंजन ओकर लेखक निर्देशक तथा मंत्री हरिश्चन्द्र प्रियदर्शी आउ कला मंत्री लल्लन ओकर गीतकार हलन  बिहार के पहाड़ी किला आदि सांस्कृतिक स्मारक के रक्षा ला संघ के प्रतिनिधि मंडल १९६३ में बिहार धार्मिक न्यास मंत्री आउ पटना के आयुक्त से मिल के आश्वासन लेलक आउ सभा अखबार आकाशवाणी तक से आन्दोलन चलइलक  चीनी आक्रमण पर प्रतिरोध भावना के विचार के आधार देवे ला संघ श्रम कल्याण केन्द्र बिहारशरीफ में १८ नवम्बर १९६२ के दिन अपने ढंग पर देश में शायद पहिला बुद्धिजीवी सम्मेलन के आयोजन कइलक  आपातकाल के समय नागार्जुन आदि बागी साहित्यकार के अभिनन्दन ला नालन्दा कॉलेज प्रेक्षागार में मगध संघ के आयोजन यादगार हे  मगध संघ मूलतः मगही सेवी संस्था हे बाकि नालन्दा जिला गठन तक ऊ अपन क्षेत्र के सम्पूर्ण साहित्यिक सांस्कृतिक गतिविधि के प्रतिनिधि मंच के भूमिका निभइलक  पैंतीस साल में साढ़े तीन सौ आयोजन के एकर रेकार्ड हे  रवीन्द्रनाथ ठाकुर स्वामी विवेकानन्द महावीर प्रसाद द्विवेदी प्रेमचन्द रामचन्द्र शुक्ल आदि के शताब्दी उत्सव मानस चतुश्शती सूर पंचशती आउ हर साल हिन्दी दिवस सरहपा जयन्ती तुलसी जयन्ती भारतेन्दु जयन्ती केशवराम भट्ट जयन्ती आदि के आयोजन होल हे  मगही विद्वान सब के आउ नालन्दा क्षेत्र के हिन्दी विद्वान के भी पी एच्॰डी॰ प्राप्ति पर सम्मान उनकर पुस्तक के विमोचन आउ ओकरा पर परिचर्चा बराबर होवऽ हे  मगही आउ हिन्दी के दोसर भारतीय आउ विदेसी भाषा के भी साहित्यकार के निधन पर शोक सभा के आयोजन होते रहल हे  सरकारी कामकाज में हिन्दी लागू करे के आन्दोलन में संघ सेठ गोविन्द दास डॉ॰ लक्ष्मीनारायण सुधांशु पं॰ रामदयाल पांडेय प्रो॰ केसरी कुमार आउ प्रो॰ सिद्धेश्वर प्रसाद के मार्ग दर्शन में केन्द्र आउ हिन्दीभाषी राज्य सरकार सब से बराबर सम्पर्क में रहल  एकमात्र राजभाषा के रूप में बिहार में हिन्दी के उचित स्थान ला मगध संघ निरन्तर संघर्ष रत रहल  मगध संघ के मासिक मूल्यांकन गोष्ठी १९६१ से प्रारम्भ होल  कोय साहित्यिक या सामयिक विषय पर निबन्ध परिचर्चा के विचार गोष्ठी प्रकाशित पुस्तक पर लिखित मौखिक परिचर्चा के समीक्षा गोष्ठी अथवा पठित रचना पर संघ प्रतिक्रिया के रचना गोष्ठी हर महीना बैठऽ हे  जिला के रचनाधर्मी सरजक लोग के साहित्यिक अभिव्यक्ति के जाँच परख लगातार चल रहल हे  मूल्यांकन के मूल्यवत्ता निर्विवाद हे  नालन्दा जिला गठन के समय ३ नवम्बर १९८६ के श्रम कल्याण केन्द्र बिहारशरीफ में मगध संघ द्वारा आयोजित जिला के साहित्यकारन के सभा में नालन्दा जिला हिन्दी साहित्य सम्मेलन के स्थापना होल  हिन्दी मंच के भूमिका सम्मेलन के सौंप के संघ मगही मंच के अपन मूल स्वरूप में आ गेल  संघ के मासिक मूल्यांकन गोष्ठी तब से सम्मेलन के साहित्य गोष्ठी के रूप में चल रहल हे  संघ सम्मेलन से सम्बद्ध हे  मगध संघ प्रकाशन के पुस्तक सम्मेलन ग्रन्थशाला में निकलऽ हे  मगही के अलावा संघ हिन्दी पुस्तक के प्रकाशन भी करऽ हे  संघ मगही आउ हिन्दी में दुराव नऽ मानऽ हे अपनत्व मानऽ हे  एकर साहित्य गोष्ठी में मगही आउ हिन्दी के अलावे दूसर दूसर लोकभाभाषा तथा उर्दू बंगला आउ अंग्रेजी रचना के भी पाठ आउ ओकरा पर परिचर्चा होते रहल हे  मगही में मगध संघ प्रकाशन प्रो॰ रमाशंकर शास्त्री के चर्चित शोध निबन्ध के अलावे हरिश्चन्द्र प्रियदर्शी के शोध निबन्ध मगहीः विकास के आन्दोलात्मक स्वरूप तथा सम्पादित मगही गद्य साहित्य संकलन मागधी विधा विविधा खण्ड १ मगही गद्य साहित्य के प्रकाशन कर चुकल हे  १९८६ में मागधी विधा विविधा खण्ड २ मगही काव्य साहित्य प्रियदर्शी के मगही कविता संग्रह रेत पर हस्ताक्षर आउ श्री रवीन्द्र कुमार के मगही कहानी संग्रह अजब रंग बोले के प्रकाशन जल्दीये होवे के हे  मगध संघ के मगही तिमाही पत्रिका मगही के प्रवेशांक जनवरी मार्च १९८६ निकल रहल हे  संघ १९५५ में मासिक मगही के प्रकाशन से जुड़ल हल  तिमाही मगही ओही सिलसिला के अगला कड़ी मानल जा सकऽ हे  सहजोग के सब से अपेक्षा हे  हिन्दी में हरिश्चन्द्र प्रियदर्शी के काव्य संग्रह प्रियदर्शिनी सोनजुही की छाया एक युग प्रतिबद्ध आउ मेरे आँसुओं पे न मुस्कुरा तथा गद्य में नवादा जिला परिचय नालन्दाः इतिहास और संस्कृति आउ पुस्तकालयः आन्दोलन का इतिहास और निर्देशिका डॉ॰ आर॰ इसरी अरशद के काव्य संग्रह जानेमन आउ कथा संग्रह बाल ईसप तथा श्री रामचन्द्र अदीप के कहानी संग्रह तीसरी नजर के प्रकाशन संघ कइलक हे आउ प्रो॰ वीरेन्द्र कुमार वर्मा के कहानी संग्रह वृत्त की भटकती त्रिज्याएँ हरिश्चन्द्र प्रियदर्शी के सम्पादन में नालन्दा के आधुनिक हिन्दी काव्य के संकलन स्वर विसंवादी तथा हिन्दी कहानी के प्रतिनिधि संकलन प्रकाशनाधीन हे  पिछला पैंतीस बरस में मगध संघ नालन्दा अंचल में बौद्धिक साहित्यिक वातावरण आउ सरजनशीलता ला लगातार प्रयासशील रहल हे  जिला में जबकि शायदे कोय साहित्यकार हथ संघ जिनका मंच मान्यता आउ मान नऽ देलक हे रवीन्द्र कुमार गिरीश रंजन मृत्युंजय मिश्र करुणेश आउ रामचन्द्र अदीप अइसन साहित्यकार भी हथ अपना के एकर वातावरण के उपज माने में जिनका कहियो सकुचाहट न रहल हे  मगध संघ के वार्षिकोत्सव में विख्यात साहित्यकार भाग लेते रहलन हे  एकर पदाधिकारी आउ कार्यकर्ता के रूप में जिला के सरजनशील साहित्यकार संघ से जुड़ल रहलन हे आउ जुड़ल हथ  सब नाम के उल्लेख संभवे न हे  कुछ नाम के उल्लेख वार्षिकोत्सव स्थायी परिषद आउ कार्यसमिति के सूची में हे  ऊ साथ छप रहल विवरण में देखल जा सकऽ हे  पैंतीस साल में जिनकर सहजोग पराक्रम से संघ के गतिशीलता आउ सफलता मिलल हे इहाँ नामोल्लेख के बिना ऊ सब के आभार स्वीकारऽ ही  मगही भाषा साहित्य ला चाहे नालन्दा के सरजनशीलता ला मगध संघ से कुछ बन पड़ल हे तो एकर सारा श्रेय उनखरे हे  मगही के साहित्यकार के सनेह हमरा पर बनल रहल हे  सब के आगे मत्था टेकऽ ही  मागधी विधा विविधा विविध विधा में स्तरीय मगही लेखन के परिचायक एगो संकलन खण्ड १ मगही गद्य साहित्य सम्पादक हरिश्चन्द्र प्रियदर्शी मगध संघ प्रकाशन सोहसराय नालन्दा १९८२ कुल पृष्ठ ४ १४२ २ ई रपट पृ॰ ७९ ८४ पे छप्पल हकइ कवि जी हीं चोरी भेलकहानीकार शिव प्रसाद लोहानी रात में खा पी के ललटेन धीमा कर के बकुल जी खटिया पर लोघड़वे कयलन हल कि बाहर से ठक ठक के अवाज आयल  ऊ कान पात के सुने लगलन तो फेन ई अवाज तेज हो गेल  ललटेन के तेज कर के हाथ में टांगलन आउ दरवाजा खोललन  दू अदमी भीतर घुस गेल आउ एगो दरवाजा बन्द कर के ओजे खड़ा रहल  एगो बोललक ए कवि जी तूँ चुपचाप सभे नकदी जेवर जाठी भला मन से दे दऽ गड़बड़ कयलऽ तो एही पिस्तौल के गोली तोर छाती में समा जयतो  कवि जी के मेहरारू भी हुआँ आ गेल  मेहरारू कुछ चिल्लाय ला चाहलक तो दोसरका अदमी मुँह पे कपड़ा ठूँस के नीचे बइठा देलक  फेन कवि जी देन्ने मुखातिब हो के कहलक जल्दी से सब कुछ दे दऽ नईं तो खैर नईं हो  कवि जी कहलन ए नवजवान भाई हम तो कवि ही मगही कविता करऽ ही एकरे में दिन कट जा हे  दू बीघा खेत के अनाज से हम्मर भूख मेटऽ हे  बेटा चपरासी हे  ओकरा अप्पन परिवार चलावे भर भी आमदनी नईं हे  लुटेरा कहलक ई सब नाटक छोड़ऽ रेडियो टी॰वी॰ से तोहर कविता पाठ होवऽ हे  अखबार में भी कविता छपऽ हो  ई सब से तोरा सूप भर भर के रुपइया मिलऽ हो  ऊ सब जमा जट्टी के हियाँ हाजिर कर द  ई सुन के कवि जी भीतर गेलन आउ कागज के टुकड़ा भरल तकिया के खोल जेकर मुँह सुतरी से बांधल हल ला के ओकरा दे के कहलन हम्मर जिनगी भर के कमाई एकरा में रखल हे  सबलू के मालूम हल कि कवि जी के खजाना झोला हे तकिया के खोल हे  एही से ऊ पा के सबलू खुशी खुशी चल गेल  जब तीनों लुटेरन घर से बाहर हो गेलन तब कवि जी बाहर के दरवाजा भीतर से बन्द कर के अंगना में अयलन  उनखर मेहरारू जोर जोर से काने लगल आउ कवि जी चोर चोर के हल्ला करे लगलन  जब कुछ लोग जमा हो गेलन तो कवि जी दरवाजा खोललन  ओही भीड़ में मगही कविता के प्रशंसक सन्तोस बाबू भी हलन  सन्तोस बाबू के देखते कवि बकुल गोकुलपुरी जोर जोर से रोवे लगलन आउ कहलन जलम भर के हम्मर कमाई खतम हो गेलो  चोर तो ओकरा फेंकहीं देत मगर हम्मर साधना के कमाई सब विलुप्त हो जायत  सन्तोस बाबू कवि जी के सन्तोस दिलावइत कहलन शान्ति से दुन्नू परानी सुत जा हम कोई तरह से तकिया के भरल खोल ऊपर कर देबो  सन्तोस बाबू राते में अप्पन दूत सब के पता लगावे ला भेज देलन  भोर में एगो दूत आ के कहलक एकरा में सबलू गिरोह के हाथ हे  सबलू के अलावे दूगो शिक्षित बेरोजगार हलन  सन्तोस बाबू के इलाका में बड़ी धाक हल से सबलू के बोला के कहलन कवि जी के सब समान वापस कर दे हीं  बदले में ऊ कुछ इनाम दे देथुन  सबलू जवाब देलक ऊ तकिया के खोल में कागज के नया पुरान टुकड़ा पर मगही कविता लिखल हे  नीचे में बने के तारीख भी देल हे  लगऽ हे कि दस पन्दरह बरिस के काव्य रचना के ई खजाना हे  हम ई ले के का करम मगर एकरा से हमरा जे खरचा होयल हे ओकर भरपाई होवे के चाही  सन्तोस बाबू बोललन अरे संगी साथी के साथे खाय पीये में सौ पचास रुपइया खरच होयल होतउ से हम दे देवउ  ई की कहऽ ह श्रीमान खाय पीये में सो रुपइया के करीब खरच होलो हे से अलग  बाकि कवि जी हीं चोरी करे खातिर थाना में पूरा एक हजार नजराना देवे पड़ल हे  थानेदार के देवे ला ई हजार रुपइया कहाँ से लयलँऽ रामबाबू साव से दस पइसे फी रुपइया फी महीना सूद पर करजा ले के हम थानेदार के देलूँ हल  तो रामबाबू सुदी लगावे के धंधा कैलक हे बीच में बेटी के शादी में उनखर सब रुपइया खरच हो गेला से ऊ कहऽ हथ कि शहर से पाँच रुपइये सैकड़ा माहवारी ब्याज पर ला के ऊ दस रुपइये सैकड़ा पर लगावऽ हथ  गजब बात हे  नईं सरकार इनखा से गाँव वालन के बड़ी काम चलऽ हे  कोइ प्रसव पीड़ा से छटपटा रहल हे आपरेसन के जरूरत हे तो ओइसन बखत में रामबाबू तुरते रुपइया दे दे हथिन परसौती के जान बच जा हई  खैर उनखा रुपइया लउटावे के जिम्मेवारी हम ले ही  तूँ उनखा से कह दे कि सन्तोस बाबू जमानतदार हो गेलन हे  कवि जी धीरे धीरे रुपइया दे देतथिन  ऊ नईं देतन तो हम देम  कवि जी के जब ई बात मालूम होयल तो चिन्ता में पड़ गेलन  दू तीन अदमी से ऊ पइँचा लेले हलन कि रेडियो से जब रकम मिलत त ओकरा से पइँचा वापस कर देतन  मगर अब तो रामबाबू के करजा पहिले चुकावे पड़त  अब एकरा अलावे कोई दोसर उपाय भी तो नईं हल  कवि जी के कुछ चेला हलन जे कवि जी से कविता करे के कला सीखऽ हलन  ओकन्हीं के समझ हल कि कवि जी के इज्जत के साथ साथ पइसा भी खूब मिलऽ हे  मगर ई घटना के बाद ओकन्हीं के बड़ी निराशा होयल कि कविता करे में प्रतिष्ठा चाहे जे मिले मगर दाल रोटी चलाना असान नईं हे  एही से ऊ सब शिष्य मंडली काव्य कला सीखे के बात त्याग देलन  कवि जी के झोला जब मिलल तो सब कागज के टुकड़ा के ढंग से कौपी में उतारे के काम करे लगलन  कुछ दिन में तीन पुस्तक के पाण्डुलिपि तइयार हो गेल  ई तइयार होते होते विधान सभा के चुनाव के बखत आ गेल  एगो उम्मीदवार के अदमी आ के उनखा से चुनाव में सहयोग करे ला चिरौरी कयलक  कवि जी कहलन एगो मगही के किताब नेता जी छपवा देतन तो हम उनखा जौरे घूमम  उम्मीदवार तइयार हो गेलन आउ किताब छपाई ला दू हजार रुपइया दे देलन  कवि जी ऊ रकम में से रामबाबू के सभे रिन चुकता कर देलन  अपन मेहरारू से कहलन अबरी चुनाव आवत तो फिन कोई नेता से एही रूप में रकम ले के मगही कविता के किताब छपवा देम  रामबाबू के रुपइया चुकता कर के ऊ सन्तोस बाबू से जा के कहलन कि सभे करजा चुकता कर देलियो  सन्तोस बाबू जाने ला चाहलन कि ई रकम कहाँ से आयल तो कवि जी सब बात सही सही सन्तोस बाबू से कह देलन  एकरा पर सन्तोस बाबू कहलन अगर दस बरिस पहिले तूँ ई काम करतऽ हल तो अब तक तोर चार गो मगही कविता के संग्रह छप जइतो हल आउ तोहर नाम अमर हो जइतो हल  कवि जी टुकुर टुकुर सन्तोस बाबू के मुँह देखे लगलन आउ विचार के मुद्रा में लीन हो गेलन  अलका मागधी बरिस १२ अंक २ फरवरी २००६ पृ॰ १६ १७ से साभार नुनु रंगदार हो गेलकवि दशरथतनिये गो नुनु रंगदार हो गेल  बाप से सहुलियत मिलल पइसा लेलक कीने ला पिस्तौल तइयार हो गेल तनिये गो नुनु रंगदार हो गेल  खाय लगल गुटका फूँके लगल सिगरेट बोले लगल अलबल खेले लगल जुआ गाँजा पीके समझदार हो गेल दारू पीके धारदार हो गेल  माय के मारलक बाप के लतिअयलक इसकुल गेल त मास्टर के डेंगयलक गारी बक के महान हो गेल नुनु हमर भगवान हो गेल  टी॰वी॰ में सट के बुलु फिलिम देख के बउआ विद्वान होल अश्लील पोथी पढ़ के लड़की के छेड़ के सेयान हो गेल तनिये गो नुनु जुआन हो गेल  बाबूजी सोचऽ आगे आउ की होयत नुनु से छोटका नुनु के की होयत कुल नुनु अइसने उजड़ा हो जायत दुनिया के बचवे ला आगू के आयत नुनु के बचवो बेमार हो गेल नुनु हम्मर रंगदार हो गेल  साले दुसाल तक नुनु तो चमकल गोली पिस्तौल के बल आगू निकसल एक दिन बउआ के मुठभेड़ हो गेल मारल गेल बउआ पार हो गेल नुनु हम्मर सुरधाम चल गेल बंश हम्मर ऊकान हो गेल  अलका मागधी बरिस १२ अंक ६ मई २००६ पृ॰ १५ से साभार तनिये गो नुनु रंगदार हो गेल  नुनु हम्मर सुरधाम चल गेल बंश हम्मर ऊकान हो गेल  अच्छा लिखा हैअसराकहानीकार प्रभात वर्मासरपट सड़क पर सरजुगवा रिक्सा के पैडिल जोर से मारते अप्पन ठेकाना देन्ने भागते जा रहल हल  सरजुगवा के आँख के आगे सोनमतिआ के चेहरा घूम रहल हल जे ओकर असरा में बइठल आग बबूला हो रहल होयत  ऊ सोचे लगल कि आझ ढेर देरी हो गेल हे  जब भी देरी हो जा हे सोनमतिआ तरवा के लहर कपार चढ़ा के बोलऽ हे देखऽ तोर असरा में हम केतना देरी से दुआरी पर बइठल ही  खैको सेरा गेली हे  काम के फिराक में तोरा खाहूँ पीहूँ के इआद न रहऽ हो बाकि जब देहे न रहतो त कमयबऽ कउची पर फिर पियार से समझइते बोलऽ हे अप्पन सरीर पर धिआन दऽ तोरे पर न हमहूँ ही देखऽ तो दिनो दिन दुबरयले जा रहलऽ हे एही सब सोचते सोचते सरजुगवा अप्पन रिक्सा झोपड़ी भिजुन आ के रोकलक  मगर रोज नियन आझ सोनमतिआ दुआरी पर नयँ मिलल  सरजुगवा रिक्सा एक देन्ने लगा के झोपड़ी में घुस गेल  देखलक कि सोनमतिआ खटिया पर मुँह झाँप के पड़ल हे  सरजुगवा समझ गेल कि आझ महरानी जी जादे गोस्सा हो गेलन हे  ऊ खाट तर जा के सोनमतिआ के मुँह पर ढकल चद्दर हटा देलक  देखलक कि सोनमतिआ सिसक रहल हे  सरजुगवा के करेजा संका से धक धक करे लगल काहे कि सोनमतिआ दोसर कौनो औरत नियन झुट्ठो फुसो रोना धोना नयँ मचावऽ हे  आझ जरूर कोय बात होयत  सरजुगवा खटिया पर बइठते परेम भाव से सोनमतिआ से पुछलक का बात हे तूँ रो रहलऽ हे कोय बात हो गेल हे का सोनमतिआ खटिया पर से उठते रोते सिसकते सरजुगवा से कहे लगल हमरा तूँ घरे पहुँचा द  हम हिआँ काहे ला रहम जब हमरा से तोरा कोय मतलबे न हो भोरे से गेल गेल तीन बजे अयलऽ हे  फिर तुरते भागवऽ त रात के दस बजे अयबऽ कि बारह बजे अयबऽ कोय नयँ जाने हे  एतना एतना देरी पर खयबऽ त ई सरीर के का हाल होतो एगो लोटा में पानी भर के ऊ सरजुगवा के पास ला के रखते बोलल हमरो तो पेट हे नऽ भूख से पेट अँइठते रहऽ हे  तोरा खिलयले बिना हम कइसे खा लूँ चलऽ हाथ गोड़ धो के खा लऽ सरजुगवा सोनमतिआ के बात सुन के ठठा के हँस देलक आउ बोलल बस एतने सुन बात ला तूँ खटवास पटवास ले लेलऽ हल  हम तो समझली कि कोय भयंकर बात हो गेल हे  फिर सरजुगवा सोनमतिआ के समझावे लगल सुनऽ हमरा ला तूँ भुक्खल मत रहल करऽ  हम तो बाहरो में कुछ न कुछ खाइये ले ही  हम्मर देर सबेर के का करबऽ रिक्सा चलावऽ ही न कौनो औफिस के बाबूगिरी तो करऽ ही नयँ कि समय से आयम आउ समय से जायम  कखनी कउन सवारी कहाँ के मिल जा हे से कउन जानऽ हे तूँ समय पर खा लेवल करऽ  हमरा ला चिन्ता मत करल करऽ  फिर परेम जतइते कहलक देखऽ तूँ दुबरा के नरकट जइसन होल जा रहलऽ हे  हमरा का होल हे मोटाल के मोटाले ही  लोटा के पानी उठा के सरजुगवा झोपड़ी के बाहर चल देलक  सोनमतिआ खाना निकासे लगल  जब तक सरजुगवा खयते रहल तब तक सोनमतिआ ओकरा भिर बइठ के पंखा झलते दुख सुख बतिअयते रहल  खाना खा के सरजुगवा फिरो घर से निकल गेल आउ सोनमतिआ दुआरी पर खड़ा हो के ओकरा जयते देखते रहल  सरजुगवा सड़क पर आ के सवारी खोजे के फेर में लग गेल  ऊ अप्पन रिक्सा सड़क के किनारे बड़का पेड़ के छाँह में लगा के ओकरे पर बइठ गेल आउ सुस्ताय लगल  ओकर दिल दिमाग आज घूर फिर के सोनमतिआ पर लगल हल  सरजुगवा के इआद ताजा हो गेल  बाप माय के मरला के बाद पहिले पहिल ऊ अप्पन गाँव छोड़ के बदकिस्मती के मार सहते ई सहर में कउनो रोजगार के तलास में आयल हल  ई सहर में जानो पहचान के कोय नयँ हल  नौकरी के जोगाड़ में इहाँ उहाँ मारल चलल बाकि सरकारी तो दूर कल करखाना दर दोकान में कोय ओकरा नयँ रखलक  ऊ जेकरा भिर जाय ओही ओकर हाल सुन के पूछे इहाँ तोर जान पहचान के कोय हे जे तोर गारंटी ले सकऽ हे कि तूँ कोय समान ले के भाग नयँ जयबऽ हार पार के ऊ कोय छोट मोट काम के फिराक में लग गेल काहे कि ओकरा खाय ला भी कोय जोगार नयँ हल  इहे से ऊ टीसन पर मोटरी ढोवे के काम करे लगल  दिन भर खट के कमाय त दू चार रुपइया कमा ले हल  फुटपाथ पर लगल लिट्टी सतुआ के दोकान में खाय आउ रात के टीसन के मोसाफिरखाना में जा के सुत रहऽ हल  फिर एगो होटल में बरतन मइँजे आउ जुट्ठा धोवे के काम मिल गेल हल  न चाह के भी पेट खातिर ई काम ओकरा करे पड़ल  होटल के मालिक अइसन कि बात पीछू गालिये गलौज आउ मार पीट करऽ हल  ओकर ई बेवहार सरजुगवा के तनिक्को न सोहाय  ऊ सोचऽ हल हम गरीब जरूर ही मगर पेट खातिर इज्जत तो नयँ खतम कर देम  एक दिन होटल मालिक के बेवहार से ऊब के ऊ काम धाम छोड़ देलक  तब ऊ का करे कहाँ जाय ओकर समझ में कुच्छो न आ रहल हल  काम खोजे लागी ऊ कउन जगह न गेल बाकि कहीं काम न मिलल  एक दिन गाँधी मैदान के बेंच पर बइठल हल तभिए ओकरा भिर एगो अधबैस रिक्सा वाला सुस्ताय के खेयाल से ओकरा पास आ के बइठल  जब ऊ रिक्सा वाला सरजुगवा के चिन्ता में मुरझायल चेहरा देखलक त ओकरा से पुछलक का बात हे बाबू लगऽ हे कि तूँ कोय बड़ संकट में पड़ल ह अधबैस उमर के रिक्सा वाला सिधेसर के बात सुन के सरजुगवा के मन में आस जगल आउ बाते बात में ऊ अप्पन बदकिस्मती के बात सुरू से अन्त तक फारे फार सुना देलक  सिधेसर ओकर हाल जान के ढाढ़स देते कहलक सरजुग ई माया के दुनिया हे आउ इहाँ तरह तरह के लोग हथ  अप्पन सवारथ के चलते दूसरा के जान लेवे वाला के भी ई दुनिया में कमी न हे  जिनगी में घबरयला से काम न चलऽ हे  दुख से लड़े वाला ही सुख के भागी बनऽ हे  तूँ चलऽ हमरा साथे रहिहऽ सिधेसर अपना बारे में सरजुगवा के बतयलक हम छोट जात के गरीब अदमी ही  हमरो घर इहाँ से बहुत दूर गाँवे में हे  इहाँ हम रिक्सा चला के किराया के मकान में अप्पन बेकत आउ दूगो लइकन के साथे कोय तरह से जिनगी गुजर बसर कर रहली हे  अगर तोर मन करो त हमरा साथे चल सकलऽ हे  तोरो रिक्सा चलावे ला सिखा देम  जब तक तोरा खाय पीये के कोय जोगार नयँ होवऽ हे एकरे से कमइहऽ खइहऽ  घबराय से जीवन नयँ चलऽ हे हिम्मत कर के दुख के दिन काटे पड़ऽ हे  सरजुगवा के साथे ले के सिधेसर अप्पन डेरा पर पहुँच गेलन  घरे आ के सिधेसर सरजुगवा के ओसारा पर बिछल चउकी पर बइठा के भीतर चल गेलन  कुछ देरी के बाद एगो चउदह पन्दरह बरिस के गोल मटोल खूब सुन्नर चेहरा मोहरा वाली लइकी लोटा में पानी ला के ओकरा भिर रखते बोलल हाथ मुँह धो लेथिन  सरजुगवा ओकरा देखलक त देखते रह गेल  ऊ सोचे लगल गरीबो के घर में एतना सुन्नर लड़की होवऽ हे लड़किया जब सरजुगवा के एकटक अपना देन्ने ताकते देखलक त सरमा के उहाँ से भाग गेल  एक्के बेर देखला पर सरजुगवा के मन में ऊ लइकी बस गेल हल  ओकर नाम हल सोनमतिआ  सोनमतिआ सिधेसर के बड़ बेटी हल  ऊ सतमा तक पढ़ल हल  सिलाय कटाय फड़ाय सब जानऽ हल  ऊ सुलछनी बेटी हल दिन भर घर के काम के साथे बाप माय के सेवा में ओकर दिन बीतऽ हल  जब पहिले पहिल सोनमतिआ सरजुगवा के देखलक हल त ओकरो ऊ बहुत अच्छा लगल हल  सिधेसर दुसरके दिन से सरजुगवा के रिक्सा चलावे ला सिखा के एगो रिक्सा भाड़ा पर दिला देलन  सोलह बरिस के हट्ठा कट्ठा सरजुगवा के पहिले तो रिक्सा खींचे में बड़ी दिक्कत होयल मगर समय आउ परिस्थिति ओकरा में रिक्सा खींचे के आदत डाल देलक  दिन भर रिक्सा चला के जब सरजुगवा घरे आवऽ हल त सोनमतिआ दरवाजे पर मिल जा हल जेकरा देखिये के ओकर दिन भर के थकान मेट जा हल  ओकरा खिलाना पिलाना सोनमतिए के काम हल  सिधेसर हीं सरजुगवा के रहते एक बरिस हो गेल  सोनमतिआ आउ सरजुगवा में एक दूसरा के परती परेम भाव जाग गेल  दुन्नो के परेम भाव सिधेसर आउ हुनखर बेकत से छुपल नयँ रहल  एक दिन सिधेसर सरजुगवा से पुछलन सरजुग इधर देख रहली हे कि सोनमतिआ से तोर परेम भाव बढ़ल जा रहलो हे  तूँ तो जानऽ ह कि हम छोट जात के अदमी ही आउ तूँ बड़का जात के लड़का ह  सोनमतिआ से तोर मेल कइसे हो सकऽ हे तइयो जमाना के लोग हमनी के इज्जत पर अंगुरी उठावे एकरा से पहिले हम सोनमतिआ के बियाह तोरा से कर देवल चाहऽ ही  सरजुगवा सिधेसर के बात सुन के बोलल हम सोनमतिआ के अप्पन दुलहिन बना के अप्पन भाग्य पर खुस हो जायम  एकरा में बड़ छोट के कोय बात नयँ हे  बस तोहर आसीरवाद हमरा चाही  सिधेसर के मन हुलस गेल  सरजुगवा अइसन कमासुत लड़का तो पहिलहीं से पसन्द हल उनका  बस ओकर राय भर के देरी हल  सिधेसर बियाह के तइयारी में लग गेलन  शुभ घड़ी में सोनमतिआ के बियाह सरजुगवा से हो गेल  दुन्नो एगो डोरी से बंध गेल  बियाह के बाद सरजुगवा सोनमतिआ के साथ ले के रजिन्दर नगर में एगो झोपड़ी बना के रहे लगल  सरजुगवा के सोचते सोचते केतना देरी हो गेल ओकरा पतो नयँ चलल  ओकर सोच के लड़ी तो तब टूटल जब एगो सूट बूट पहिनले बाबू अप्पन औरत के साथे ओकरा भिर आ के बोललन ए रिक्सा वाला होटल मौर्या चलोगे सरजुगवा रिक्सा से उतरते बोलल हँ बाबू चलम  आउ सरजुगवा दुन्नो औरत मरद के रिक्सा पर बइठवले उहाँ से चल देलक  मौर्या होटल के पास पहुँच के ऊ रिक्सा रोक देलक  रिक्सा से उतर के बाबू अप्पन औरत के साथे सरजुगवा के विना कुछ बोलले बीस रुपइया के नोट थमा के होटल में घुस गेलन  सरजुगवा मुसका के सोचे लगल अइसन कय बार होयल हे जब कोय बाबू पाँच रुपइया के जगह पर दस बीस रुपइया दे के बिना कुछ बोलले चल जा हथ  बाकि कोय कोय बाबू तो एक दू रुपइया लागी हीला हवाला करे के साथ साथ गाली गलौज भी करऽ हथ  साँझ हो गेल हल  कम मेहनत में आज ढेर कमाई हो गेल हल एही से सरजुगवा बहुत खुस हल  होटल के पास रिक्सा लगा के ऊ होटल में गेल औरत मरद के असरा देखे लगल  एक घंटा असरा देखला के बाद जइसहीं ऊ रिक्सा बढ़यलक हल कि दुन्नो औरत मरद होटल से निकल के ओकरा रिक्सा रोके ला इसारा कयलन  सरजुगवा ठहर गेल  दुन्नो औरत मरद रिक्सा पर आ के बइठ गेलन आउ बोललन वहीं चलो जहाँ से हमलोगों को लाये हो  रिक्सा पर बइठल बाबू सरजुगवा के चाल ढाल आउ सुन्नर काया देख के पुछलन तुम्हारा घर कहाँ है सरजुगवा जवाब देलक घर तो गाँव में हे हुजूर मगर एहीं झोपड़ी में रहऽ ही  अबरी औरतिया पुछलक तुम पढ़े लिखे लगते हो  जी हाँ मैट्रिक तक पढ़ल ही बाबू रिक्सा के घंटी टनटनइते सरजुगवा बोललक  तो तुम कहीं नौकरी क्यों नहीं करते बाबू पुछलन  नौकरी नौकरी कउन देतइ गरीब के बाबू सरजुगवा कुपित हो के बोललक नौकरी के तलास तो बहुत कइली बाकि न मिलल  थक हार के रिक्सा चलावे पड़ रहल हे  सरजुगवा के बात सुन के दुन्नो औरत मरद आपस में ओकरे बारे में बतिआय लगलन  तखनी तक सरजुगवा ठेकाना पर आ गेल हल  ऊ रिक्सा रोक देलक  रिक्सा से उतरते बाबू सरजुगवा के हाथ में फिर बीस रुपइया के नोट आउ एगो विजिटिंग कार्ड देते बोललन देखो इस कार्ड पर हमारी कम्पनी का पता लिखा हुआ है  तुम कल इसी पते पर आकर हमसे मिलना  हम तुमको नौकरी दिलवा देंगे  एतना कह के बाबू औरत के साथे आगे बढ़ गेलन  सरजुगवा बड़ी देरी तक ले हाथ के पइसा आउ पता वाला कार्ड देखते रहल  ऊ आज बहुत खुस हल  रात खनी अप्पन झोपड़ी में लउट के सोनमतिआ के हाथ में दिन भर के कमाई थमइते कहलक लगऽ हो कि दुख के दिन अब बिसरे वाला हो  सोनमतिआ भी जादे पइसा देख के हुलस रहल हल  दुसरका दिन सरजुगवा कार्ड में लिखल कम्पनी के ऑफिस के पता पूछते पाछते बाबू भिर जा पहुँचल  बाबू ओकरा देखते कुर्सी पर बइठ के नौकरी ला दरखास लिखे ला कहलन  जब सरजुगवा दरखास लिख देलक त बाबू ओकरा अप्पन ऑफिस के चपरासी बहाल कर लेलन  ई खुसखबरी जब सोनमतिआ सुनलक त बहुते खुश होयल आउ सोंचे लगल हिनखर कोय बहाना अब हमरा भिर नयँ चलत  सरजुगवो खुश हल काहे कि जीवन में दुख भोगे घड़ी सुख के जे असरा ऊ लगयलक हल ओकर असरा विधाता के बनवल विधान में अब पूरा हो गेल हल  अलका मागधी बरिस १२ अंक ६ मई २००६ पृ॰ ५ ७ से साभार खिलाफत के फलकहानीकार प्रभात वर्माभोरे भोरे ककैला में ई बात बिजुरी नियन सगर फैल गेल कि महादेव जी के घर होल डकइती में मजूर टोली के फुलेसर के बेटा जगेसरो के नाम पड़ल हे आउ एहू कि थनमा के दरोगा जी बुलकन चउकीदार के औडर देले हथिन कि चौबीस घंटा के अन्दर जगेसरा के थाना में हाजिर करऽ नयँ तो कातो दरोगा जी अप्पन सिपाही पुलिस ले के गाम पर चढ़ जयथिन  जेत्ते मुँह ओत्ते बात  खबर जान सुन के गाम के लोग अचरज में डूबल हलन का जगेसरो डकइत हो सकल हे देहाती भुच्च फुलेसर के जब ई बात मालूम होल कि महादेव जी हुनखर कउलेजिया बेटा के डकइत बनवा देलका हे त हुनखर तो पराने अँटक गेल  हुनखर मोटबुद्धि में ई बात पइसवे नयँ कयलक कि महादेव जी जगेसरा के कउन बात के खार चुका रहलन हे फुलेसर हाँफे फाँफे घर पहुँचलन त अप्पन बेकत के पुकारते कहलन कन्ने हउ जगेसरा ओकरा हिआँ से जल्दी सन भगावऽ नयँ तो नयँ तो का कउची बिगड़लको हे जगेसरा जेकरा हिआँ से भगा दीअई बीचे में मरद के बात काटइत झंझुअइते भभक पड़ल परमेसरी तूँ तो जब घरे आवऽ ह एक्के बात के खोवसन दे ह जगेसरा के दबावऽ जगेसरा के चेतावऽ जइसे जगेसरा अमदी नयँ बाघ हे आउ अमदी सबके गरसले चलऽ हे  तनि रुक के ऊ मुँह बिचकइते बोलल तोरा तो जगेसरा फुटलो आँख नयँ सोहा हो कहिओ जरी सन तूँ ओकरा से बढ़िया से बोल बतिआ नयँ सकऽ ह जइसे जगेसरा अभिओ बुतरुए हे  फुलेसर के मन में बेकत के बात सुनके गोस्सा हो उठल तोहीं माथा पर चढ़यले हें जगेसरा के  पूरा गाम के देखे सुने के ठीका उठइलको हे  हम्मर कोय असरा ऊ पूरा नयँ कर सकऽ हे  गरीब दुखिया ला मदतगीर बनल चलऽ हे नेतागिरी करते चलऽ हउ  अप्पन गोस्सा उतारते परमेसरी से हाथ नचा के फुलेसर पूछलक अब के बचावऽ हउ ओकरा थाना पुलिस जेहल से अयँ ई का कहऽ ह चिहा के पुछलक परमेसरी का कयलके हे जगेसरा का कइलको हे से तो जा के बड़का घरवा वाला महादेव जी से पूछ जिनखा हीं होल डकइती में मुँह कान झाँपले कातो जगेसरो हलई  महादेव जी के पुतोहिआ ओकरा अप्पन आँख से चिन्हलके हे  सुनल बात बतइते फुलेसर कहलन  ई सब झूठ फूस के बात हे  हम्मर जगेसरा अइसन नयँ हे ओकरा हमरा से जादे के जानत परमेसरी बेटा के पछ खिंचते हाथ चमकइते मुँह बनइते बोललक महादेव जी के पुतोहिआ केतना चिक्कन सतबरती हई से हम नयँ जानऽ ही का सउँसे गाम के जुआन लोग से मुँह लगयले चलऽ हे  ऊ हम्मर बेटा के डकइत बनयतइ त भगवाने जी इन्साफ करतन सच आउ झूठ के  अभी दुन्नो माउग मरद में बतकहिए हो रहल हल कि माथा में नीला रंग के मुरेठा लपेटले हाथ में बड़गो लाठी पकड़ले मोट छोट करिआ कुलाठ मोछ वला बुलकन जी फुलेसर के दुआरी पर पहुँच के हँकयलन फुलेसर हीं हो अहो फुलेसर कहाँ हउ जगेसरा बहरी भेजऽ ओकरा  घर के दरोजा पर अयते सकपकायल घबरायल फुलेसर मिठबोलिया बोली में पुछलक कउन बात हे चउकीदार जी जगेसर तो बहरे होतो  फुलेसर के बात सुन के बुलकन जी अप्पन फेंटा सरिअइते कड़क अवाज में हँकड़लन बात का पूछऽ हें बेटा के चोरिए डकइती करे ला कौलेज में पढ़इबे कइले हें  गामे घर के लुटले चले हे त बात का पूछऽ हें बुलकन लाठी जमीन पर पटकते धिरौलन अबरिए तो तोहनी के पता चलतउ कि डकइती के माल खाय के फल कइसन होवऽ हे  ई कउन इलजाम लगा रहलऽ हे दुआरी पर ठाड़ परमेसरी बीचे में टभक पड़ल चउकीदार जी जगेसरा के तूँ नयँ जानऽ ह का हठी हे मुँहफट हे सब के साथ निआय अनिआय ला लड़ले चलऽ हे बाकि ऊ डकइत थोड़े हे केकरो लिलार पर तो नयँ लिखल रहऽ हे कि कउन चोर आउ कउन साधु हे  अब तो पढ़ल लिखल लोग जादे लन्द फन्द चोरी डकइती में पकड़ा रहलन हे  बुलकन जी हड़कयते कहलन जगेसरा के भेज दे थाना में उहें अप्पन सफाय देते जइहें  एजा सफाय देवे से काम नयँ चलतउ  एतना कह के हाथ के लाठी नचइते ऊ ओजा से सोझ हो गेलन  साँझ होते होते थाना के दरोगा जी बन्दूकधारी सिपाही लोग के साथे महादेव जी के दुआरी पर पहुँच के मजमा लगइले हलन  हुनखर अगुआनी में गाम जेवार के कयगो चउकीदार दफादार सभ खिदमतगिरी में जुटलन हल  महादेव जी के दलान पर पड़ल चउकी पलंग पर सफेदा आउ मसलन्द देवल गेल हल आउ घर के भीतर से घीउ में छना रहल पूड़ी के सुगन्ध सगर फैल रहल हल  पलंग पर मसलन्द दबयले हाथ के रूल नचइते दरोगा जी बुलकन के तरफ इसारा करते पुछलन जगेसरा कहाँ हय ओकरा अभी तक तूँ हाजिर काहे न कयलऽ हमरा सामने बुलकन जी दुन्नो हाथ जोड़ले बोललन हुजूर हम तो कल्हे से ओकरे फिराक में लगल हली कय तुरि ओकर घर के चक्कर लगा चुकली हे मगर ऊ नयँ भेंटल हुजूर ठीक हे अब हम देखऽ ही कि भाग के कहाँ जा हे ससुर बन्दूकधारी सिपाही सब के औडर देलन जा जगेसरा इया ओकर बाप फुलेसर जे मिले ओकरे पकड़ के इहाँ ले आवऽ बुलकन जी के साथ ले के सिपाही लोग फुलेसर के घरे पहुँचलन आउ फुलेसर के पकड़ के महादेव जी के दलान पर ले अयलन  पीछु पीछु उनका साथे परमेसरी भी ओजा पहुँच गेल  दरोगा जी भिर दुन्नो माउग मरद लाख सफाई देलन मगर दरोगा जी कुच्छो नयँ सुनलन आउ महादेव जी के सलाह पर एगो सिपाही के औडर देलन मारऽ दुन्नो के पचास डंटा सब हेंकड़ी भुला जायत डकइती के माल खा खा के बड़ी सफाई देबे चललक हे  सिपाही जी के डंटा तड़ाक तड़ाक फुलेसर के देह पर बजरे लगल  परमेसरी भोंकार पार के रोते चिल्लइते मरद के देह से सट गेल  ठहरऽ सिपाही जी के हाथ ई दहाड़ सुन के एकाएक रुक गेल  सब लोग के नजर ओन्ने घूम गेल जेन्ने से लपकते धपकते एगो नौजवान चलल आ रहल हल गरजते भोंकरते  दरोगा जी भिर पहुँच के ऊ तैश में बोललक हम ही जगेसर महादेव जी के कुकरम के विरोध करे वला  फिर मार खाइत अप्पन बाप भिर जा के गरजलक जे करे ला हवऽ से हमरा साथ करऽ हम्मर बाबू जी के छोड़ द अरे तेरी महादेव जी जगेसर के बोली सुन के उबल पड़लन आउ गरिअइते दउड़ के बड़ाहिल से पैना छीन के जगेसरा पर ताबड़तोड़ बजारे लगलन  गोस्सायल जगेसरा अपना ऊपर चलइत लाठी पकड़ के जोर से खींचलक त महादेव जी ढनमना के गिर पड़लन  ओजा पर मारऽ पकड़ऽ के कोहराम मच गेल  दरोगा जी मामला बूझ गेलन हुनखा लगल कि अब जादे देरी एजा टिकम त सब खेल गड़बड़ा जायत  ऊ अप्पन सिपाही चउकीदार लोग के कड़कल अवाज में औडर देलन जगेसरा के पकड़ के ले चलऽ थाना सब हिसाब हुएँ चुकता हो जतइ  उधर जगेसरा के ले के सिपाही दरोगा जी गेलन इधर सउँसे गाम में तरह तरह के चरचा शुरू हो गेल  कोय कह रहल हल जउने रात महादेव जी हीं डकइत डकइत के गुदाल होलइ हल ओही रतिया के महादेव जी के बड़की पुतोहिआ के कोठरिया से एगो मरद निकस के भाग रहलइ हल  कातो महादेव जी के बेकत चोर चोर के हल्ला करे लगलई त हुनखर बड़की पुतोहिया अप्पन लीला छिपइते कहे लगलई कि डकइत घर में घुस के सब जेवर पाती लूट के ले गेलो  फिर तड़ातड़ गोली बन्दूक चला के महादेव जी सउँसे गाम के जगा के जना देलन कि हुनखा हीं डकइत आयल हल  कोय कह रहल हल महादेव जी के अनिआय अतिआचार सब मजूर लोग तो सह के रह जा हे बाकि जगेसरा ओकर खिलाफत करऽ हे  ओकरे फल मिललइ हे ओकरा  फुलेसर आउ परमेसरी के मन मिजाज सूख गेल  हुनखनी के लग रहल हल जइसे हुनखर बुढ़उती के असरा छीन के कोय भाग गेल आउ ऊ मन मार के बस जगेसरा के घरे लउटे के असरा देख रहलन हे  अलका मागधी बरिस १३ अंक ५ मई २००७ पृ॰ १५ १६ से साभार अन्तिम संस्कारकहानीकार शकुन्तला प्रसादमुरारी बाबू मास्टरी के नौकरी से रिटायर हो गेलन हल  अप्पन बीतल जिनगी के एक एक लमहा के इयाद करके जेत्ते ऊ खुशी के अनुभव करऽ हलन ओत्ते ही अप्पन आगे के जिनगी के बात सोंच सोंच के उनकर लिलार पर सिकन पड़ जा हल  मुरारी बाबू के दूगो बेटा हल पुजारी आउ तिरपुरारी  दुन्हूँ बेटा के बहुत्ते लगन आउ जतन से पढ़इलन मुरारी बाबू  दुन्हूँ लइकन में एगो डागडर त दोसरका इंजीनियर होके अमेरिका चल गेल आउ ओहीं बस गेल  विदेश में नौकरी करे से अफरात पइसा मिले लगल  पछियारा रीति रेवाज के चकाचौंधी में दून्हूँ के रहन सहन के अस्तरो ऊँचा होइत गेल पर एकरा चलते ओकन्हीं दुन्हूँ ई भूल गेलन कि हम कउन ही कहाँ के ही आउ केकर ही  ऊ ई भी भूल गेलन कि हम्मर अप्पन देस में खून के रिश्ता हम्मर बाट जोहऽ होयत  दुन्हूँ लइकन के दिल में भावनात्मक सम्बन्ध नाम के कोई चीजे नयँ रहल  ओकन्हीं में ई सोचे के ताकते नयँ रहल कि एगो बापो होवऽ हे जे बुतरुअन के पेड़ पौधा नियन पाल पोस के तइयार करऽ हे ई ला कि आगू जाके अगर ऊ फल फूल नयँ देत त कम से कम छाँहीं तो देत  दुन्हूँ बुतरुअन के पढ़ावे लिखावे आउ अप्पन घर के आदर्श परिवार बनावे लागी मुरारी बाबू कोइयो कसर नयँ छोड़लन हल  जुआनी के दिन में मुरारी बाबू सोचऽ हलन कि उनका नियन किस्मत वाला अप्पन सगा सम्बन्धियो में कमे लोग होयतन जिनका कोई तरह के मानसिक चिन्ता नयँ होवऽ होयत  उनकर सगा सम्बन्धी भी उनकर बड़ाई करे में कोताही नयँ करऽ हलन  उनकर उदाहरन अच्छा अच्छा परिवार में देल जा हल  मुरारी बाबू ई सोच के खुश हो जा हलन कि समाज में ऊ अप्पन परिवार के एगो आदर्श बना चुकलन हल  उनकर गुन के चर्चा सब जगह होवऽ हल  जब उनकर मेहरारू के तबियत खराब रहे लगल तब ऊ अप्पन दुन्नो बेटा के खबर भेजलन  जवाब में उनकर दुन्नो बेटा कुछ कुछ रुपइया भेज के अप्पन जवाबदेही से मुक्त हो गेलन  इहाँ तक कि उनकर अन्तिम दर्शन करे ला भी ऊ दुन्नो न अयलन  मुरारी बाबू बुज्झल मन से उनकर श्राद्ध कैलन  अब उनकर जिनगी में अन्धेरा गहराय लगल  उनका सम्हारे वला अब कोई नयँ हे  पर जिनगी तो काटहीं पड़ऽ हे चाहे हँस के काटऽ चाहे रो के  जब तक मुरारी बाबू के मेहरारू जिन्दा हलन तब तक उनका कोई काम करे के चिन्ता नयँ रहऽ हल  भोजन पानी के बेवस्था से लेके दोसर सब काम समय पर हो जा हल आउ उनकर जिनगी मस्ती में बीत रहल हल  बाकि घरुआरी के मरला के बाद खाना पीना समय पर न मिले से ऊ धीरे धीरे कमजोर होवे लगलन  उनकर आगे के जिनगी कइसे कटत ई सोच सोच के उनका चिन्ता होवे लगल आउ ई बात तो सब कोई जानऽ हे कि चिन्ता चिता से जादे खतरनाक होवऽ हे  मुरारी बाबू से मिले ला अकसर एगो नौजवान मोहन आवइत रहऽ हल  मोहन उनकर पुराना चेला हल  ऊ उनकर दवा दारू के इन्तजाम कर दे हल  तइयो बुढ़ापा आउ बेमारी के मार से मास्टर साहेब के हालत में कुच्छो सुधार नयँ हो रहल हल  एक दिन बाते बात में मोहन उनका से कहलक सर अपने के अब सेवा के जरूरत हे  अपने हम्मर घरे चलूँ उहाँ अपने के कोई दिक्कत नयँ होवत  हम्मर घरुआरी अपने के सेवा करत  मुरारी बाबू कहलन मोहन पढ़ावे घड़ी बचपन में हम तोरा केतना पीटऽ हलियो  बाकि तूँ तो हमरा पर एकदम से मेहरबान हो रहलऽ हे  जउन काम हम्मर बेटा के करे के चाही ऊ काम तूँ करे ला तइयार ह  बाकि तूँ ई नयँ समझ रहलऽ ह कि तोहर घर में हमरा रहे से तोरा सबके बहुत कष्ट होतो  न सर हम्मर मइया बाबू तो तबे स्वर्ग सिधार गेलन जब हम छोटा गो हली  हम्मर मेहरारुओ के माय बाप न हथन  अपने के सेवा करे से हमनी दुन्नो के जिनगी सार्थक हो जायत  हम्मर लड़कन के भी दादा जी मिल जयतन  तोहर बात बिलकुल ठीक हे मोहन बाकि हमरा अइसन उमर वला अदमी के देख रेख करना असान न हई  तूँ जानबे करऽ ह कि लचार शरीर जिन्दा लाश के बरोबर होवऽ हे  मोहन कहलक अपने तो हमरा लेल कुम्हार के काम कर पइली हे  अपनहीं के मेहनत से हम अप्पन पढ़ाई पूरा कइली हल  हम्मर जिनगी के काम लायक बनावे में अपनहीं के विशेष हाथ हे  मुरारी बाबू सोचे लगलन कि अखनियो दुनिया में इन्सान के कमी नयँ हे  बहुत मान मनउवल के बाद आखिर में ऊ मोहन के बात मान लेलन  मोहन के घर के माहौल एतना बढ़िया हल कि ऊ अप्पन घर से भी जादे आनन्द पावे लगलन  मोहन के घरुआरी तो उनकर खेयाल रखबे करऽ हल ओकर लड़कन के साथे भी उनकर दिल लग गेल  लइकनो के उनका जौरे खूब मन लगऽ हल  ऊ लोग उनका जौरे खेलबो करऽ हलन आउ उनका से पढ़बो करऽ हलन  समय के पहिया अप्पन गति से चलल जाइत हल  मुरारी बाबू अकेले में अकसर सोचे लगऽ हलन कि हम अप्पन औलाद के पढ़इली तो खूब बाकि बुझा हे कि उनका सब में उत्तम संस्कार न देली  शायद उनका सब के पाले पोसे में हमरा से कोई चूक हो गेल  लोग भगवान से एही ला बेटा माँगऽ हे कि बुढ़ापा में बेटे बाप के सहारा होवऽ हे  बाकि आजकल पइसा के चकाचौंध में सब अप्पन करतब के भुला देलन  खाली एक्के गो बात सोच के मुरारी बाबू अप्पन दिल के तसल्ली दे हलन कि उनकर दुन्नो बेटा अप्पन अप्पन परिवार के साथे खुशी से तो रहइत हे  सब कुछ ठीके ठाक हल बाकि का जानि का भेल कि अचानक एक दिन मुरारी बाबू के हार्ट अटैक भेल आउ उनकर प्राण पखेरू उड़ गेल  अब मोहन के सामने एगो विकट समस्या ई आयल कि उनकर दाह संस्कार कइसे होयत आउ कउन करत ऊ सोचे लगल कि हम तो धरम के बेटा ही जबकि दाह संस्कार के अधिकार तो अप्पन बेटा के होवऽ हे  शास्त्र पुराण के अनुसार जब तक अप्पन बेटा मुखाग्नि नयँ देत तब तक बाप के आत्मा भटकइत रहत  एही सोच के मोहन तुरते दुन्नो बेटा हीं फोन कैलक  छोटका बेटा ई काम के जिम्मेवारी बड़का बेटा पर डाल के टाल देलक  फिर बड़का बेटा भी कोई बहाना बना के बात के टाल देलक  जब दुन्नो बेटा में से कोई भी आवे ला तइयार न होयल तब पंडित जी के सलाह पर महल्ला भर के लोग के मदद से मोहने उनकर दाह संस्कार कैलक  विधिपूर्वक दाह संस्कार कैला के बाद मोहन जब स्थिर होयल तब गरीब लोग के बीच में बाँटे ला मुरारी बाबू के सर समान बक्सा में से बाहर निकाले लगल  मुरारी बाबू के कपड़ा के बीच में एगो बन्द लिफाफा पर मोहन के नजर जड़ल  मोहन जब लिफाफा खोलके देखलक त अवाक रह गेल  मुरारी बाबू अप्पन मकान आउ बैंक में जमा रुपइया के वसीयत मोहन के घरुआरी के नाम से कर देलन हल  मोहन के दुन्नो आँख से टप टप लोर गिरे लगल  अलका मागधी बरिस १३ अंक ११ नवम्बर २००७ पृ॰१३ १४ से साभार अब लछमी जी सरसती जी से कहलन कि अब किसान के लड़का के जान जायल चाहइत हे  कोई तरह से बचावऽ  सरसती जी कहलन कि तू तो पहिले कहलऽ हल कि हम बड़ ही बाकि अब तो तूं छोट लगइत ह एतना कह के सरसती ऊ लड़का के बुध फेर देलन किसान के लड़का जब पानी भरे लगल तो राजकुमारी कुआँ में ढकेले लगलन तो किसान के लड़का एक थप्पड़ मार के कहलक रे बेकूफ तूं हमरा जान मारला चाहइत हलें ई सुन के राजकुमारी महल में चल गेल आउ किसान के बेटा अप्पन ससुर से कहलक कि जे सौदागर हम्मर पन्ना पोखराज लाल जवाहर लवलक हल ओकरा बोलावल जाय  सौदागर बोलावल गेल तो किसान के बेटा कहलक कि जेतना धन हमरा ही से लवले हें सब पहँचाव आउ हमरा राजकुमारी के साथे ले चलऽ नऽ तो खादे भूसे भरवा देबउ सौदागर सब पन्ना पोखराज लाल जवाहर के साथे धन दान दहेज दू जहाज पर लाद के किसान के बेटा के घरे पहुँचा देलक  उहाँ महल बना के ऊ हाथी घोड़ा के साथे रहे लगल  अपन बुध से ऊ सब कुछ कर लेलक आउ सख से जिनगी बितावे लगलक  एगो बाबा जी ससुरार गेलन तो रोसगदी करावे ला जल्दीबाजी करे लगलन  ससुर कहलथिन कि ई घड़ी भदरा हे दू चार दिन के बाद ई नछतर बीत जायत तो रोसगदी कर देबवऽ  बाकि ऊ नऽ मानलक आउ बरियारी रोसगदी करा के मेहरारू के ले के घरे चललन  ससुर कहकथिन कि भदरा में रोसगदी करावे के फल तू पा लेबऽ  बाबाजी मेहरारू के ले ले घरे जाइत हलन तो राह में एगो नदी मिलल  किनारे पर पहुँच के बाबा जी दीसा फीरे लगलन आउ कहार के कह देलन कि तोहनी ऊ पार चल के ठहरिहँऽ  कुछ देर के बाद भदरा बाबा जी के रूप धर के घोड़ा पर चढ़ के अयलन आउ कहलन कि तूं लोग अब चलऽ कहार लोग चललन तो असली बाबा जी पीठिया ठोक के पहुँचलन  ऊ जा के पूछलन कि तू के हें आउ हम्मर सवारी काहे उठवले जाइत हें ओकरा पर दूसरका बाबाजी कहलन कि ई हम्मर सवारी हे  ई पर दूनो लड़े लगलन आउ लड़ते लड़ते एगो गाँव में गेलन तो एगो अदमी कहकइन कि तोहनी पंचयती करा लऽ गाँव के पूरब भर एगो टिल्हा हल जेकरा पर बइठ के पाँच गो अदमी फैसला करऽ हलन  दूनो बाबा जी सवारी ले ले उहाँ गेलन उहाँ दू गो बूढ़ा आउ तीन गो जवान मिल के फैसला करे लगलन  टिल्हा पर पंच लोग बइठलन तो ओहनी के पता चल गेल कि बाबा जी भदरा के फेरा में पड़ल हथ  पंच सब मिल के कहलन कि बाबा जी एगो टूआँ ले आवऽ ओहिजे के एगो अदमी कुम्हार ही से टूआँ ला देलक  पंच कहलन कि जे ई टूआँ में से समा के निकल जायत ओकरे ई सवारी होयत  ई सुन के दूसरका बाबाजी खुस हो के दू बार टूआँ में से समा के निकल गेलन  देख के लोग चकित हो गेलन कि अदमी भला टूआँ में समा सकऽ हे  ई देख के असलका पंडी जी जार बेजार रोवे लगलन कि हमरा ई टूआँ में खाली एगो कइसे जायतचाणक्य तन्त्र जासूसी कहानी भाग १ अलका मागधी बरिस १४ अंक ७ जुलाई २००८ पृ॰ १५ १८ में प्रकाशित चाणक्य तन्त्र जासूसी कहानी भाग २ अलका मागधी बरिस १४ अंक ८ अगस्त २००८ पृ॰ १२ १५ में प्रकाशित चाणक्य तन्त्र जासूसी कहानी भाग ३ अलका मागधी बरिस १४ अंक ९ सितम्बर २००८ पृ॰ १५ १७ में प्रकाशित अपराध आउ दंड भाग अध्याय हम नयँ विश्वास करऽ हूँ हम विश्वास करिए नयँ सकऽ हूँ हैरान होल रज़ुमिख़िन दोहरइलकइ रस्कोलनिकोव के तर्क के यथाशक्ति खंडन करे के प्रयास करते  ओकन्हीं बकलेयेव के मकान के नगीच पहुँच चुकले हल जाहाँ पर पुलख़ेरिया अलिक्सांद्रोव्ना आउ दुन्या बहुत देर से ओकन्हीं के इंतजार में हला  बहस के जोश में आके रज़ुमिख़िन रस्तावा में मिनट मिनट पर रुक जा हलइ ई बात से सकुचाल आउ उत्तेजित कि ओकन्हीं पहिले तुरी एकरा बारे खुलके बात कर रहते जा हलइ  मत विश्वास करऽ भावशून्य आउ लपरवाह मुसकान के साथ रस्कोलनिकोव जवाब देलकइ तूँ तो अपन आदत के मोताबिक कुच्छो पर ध्यान नयँ दे रहलऽ हल लेकिन हम हरेक शब्द के तौल रहलिए हल  तूँ तो शंकालु हकऽ ओहे से हरेक शब्द के तौल रहलऽ हल हूँ वास्तव में हम सहमत हियो पोरफ़िरी के बात करे के लहजा अजीब हलइ आउ खास करके ई नीच ज़म्योतोव तूँ सही कहऽ हो ओकरा में कुछ तो हलइ लेकिन काहे काहे लगी राते भर में अपन राय बदल लेलकइ  लेकिन बात उलटे हइ उलटा अगर ओकन्हीं के ई बेवकूफी भरल विचार रहते हल त ओकन्हीं यथाशक्ति एकरा छिपावे के कोशिश करते हल आउ अपन पत्ता सब गुप्त रखते हल ताकि तोरा बाद में पकड़ल जा सकइ लेकिन अभी ई ढिठाई आउ लपरवाही हलइ अगर ओकन्हीं के पास तथ्य होते हल मतलब वास्तविक तथ्य चाहे कुच्छो पक्का सन्देह तब ओकन्हीं वास्तव में अपन खेल के छिपावे के कोशिश करते हल आउ बड़गर जीत के आशा में लेकिन ई हालत में बहुत पहिलहीं तलाशी ले चुकते हल  लेकिन ओकन्हीं के पास कोय तथ्य नयँ हइ एक्को गो नयँ सब कुछ मृगमरीचिका हइ सब कुछ दू छोर पर बस उड़ रहल विचार ओहे से ओकन्हीं हमरा ढिठाई से उखाड़े के कोशिश कर रहले ह  आउ शायद ऊ खुद्दे गोसाल हइ कि तथ्य नयँ हके आउ झुंझलाहट में अपन बात उगल देलकइ  चाहे शायद कुछ ओकर दिमाग में हइ ऊ अदमी लगऽ हइ बुद्धिमान हइ शायद ई बात से डरा रहले हल कि ऊ बात जानऽ हइ हियाँ भाय अपन मनोविज्ञान हइ तइयो ई सब के सफाई देवे में घृणा आवऽ हइ  छोड़ऽ ई सब बात के आउ ई अपमानजनक हइ अपमानजनक हम तोरा समझऽ हियो लेकिन चूँकि हमन्हीं अब खुले तौर पे बातचीत करे लगी शुरू कर देलिए ह आउ ई बहुत निम्मन बात हइ कि आखिरकार खुले तौर पे बातचीत शुरू कर देलिए ह हमरा खुशी हइ ओहे से अभी तोरा से सीधे ई स्वीकार करके कहऽ हियो कि ई बात ओकन्हीं में हम बहुत पहिलहीं नोटिस कर लेलिए हल ई विचार ई पूरे अवधि के दौरान जाहिर हइ बिलकुल छोटगर रूप में रेंगते रूप में लेकिन काहे लगी खाली रेंगते रूप में ओकन्हीं के हिम्मत कइसे होवऽ हइ काहाँ काहाँ ओकन्हीं के जड़ छिप्पल हइ काश तोरा मालूम होतो हल कि हम केतना उबलते रहलूँ कइसे खाली ई वजह से कि एगो गरीब छात्र अपन गरीबी आउ रोगभ्रम के बेमारी से विकलांग होल सरसाम सहित क्रूर बेमारी से ठीक पहिले जे ओकरा में शुरुओ हो चुकले होत ई बात ध्यान देवे लायक हइ रोगभ्रमी स्वाभिमानी अपन महत्त्व के जानकार आउ छो महिन्ना तक अपन कोना में केकरो नयँ देखल चिथड़ा में आउ बिन तलवा वला जुत्ता में कुछ लोकल सिपाही के आगू खड़ी हइ आउ ओकन्हीं के गारी सहब करऽ हइ आउ हियाँ अप्रत्याशित करजा नाक के सामने कोर्ट काउंसिलर चेबारोव से बिलंबित वचनपत्र बिसायँध पेंट तीस डिग्री रोमर डिग्री सेंटीग्रेड तापमान घुटन भरल हावा लोग के भीड़ एक दिन पहिले होल एगो व्यक्ति के हत्या के कहानी आउ ई सब कुछ भुक्खल पेट त कइसे अइसन हालत में मूर्छित नयँ होतइ आउ एकरे पर एकरे पर सब कुछ आधारित करना शैतान ओकरा धरइ हम समझऽ हिअइ कि ई तोरा लगी केतना कष्टदायी होतो लेकिन तोहर जगह पे रोदका हम तो ओकन्हीं के अँखिया के सामने ओकन्हीं पर ठठाके हँसतिए हल चाहे बेहतर सबके थोपड़ा पर थु क ति ए हल आउ थूक थूकके मोटगर परत जमा देतिए हल आउ सगरो बीसो तुरी थू थू करतिए हल बुद्धिमानी से जइसन कि ओकन्हीं के साथ हमेशे करे के चाही आउ एकरे से अंत होते हल  थूक द ओकन्ही पर जरी चेहरा पर मुसकान लावऽ कइसन शरमनाक बात हइ ऊ लेकिन एकरा बहुत अच्छा से प्रतिपादित कइलकइ रस्कोलनिकोव सोचलकइ  ओकन्हीं पर थुक्कल जाय आउ बिहान फेर से पूछताछ ऊ कड़वाहट से बोललइ की वस्तुतः हम ओकन्हीं साथ सफाई देते फिरूँ हमरा एहो बात से झुंझलाहट हो रहल ह कि हमरा कल्हे कलाली में ज़म्योतोव के सामने खुद के नीचा देखावे पड़ल भाड़ में जाय हम पोरफ़िरी के पास खुद जइबइ आउ रिश्तेदार के नाते सब्भे बात ओकरा से उगलवा लेबइ ऊ हमरा सब कुछ जड़ से साफ साफ बतावे आउ रहलइ ज़म्योतोव के बात आखिरकार तो भाँप गेलइ रस्कोलनिकोव सोचलकइ  ठहरऽ अचानक ओकर कन्हा पकड़के रज़ुमिख़िन चिल्लइलइ ठहरऽ तूँ गलत कह रहलऽ हल हम समझ गेलियो ह तोहर कहना गलत हको ई कइसन गंदा चाल हलइ तूँ कहऽ हो कि मजूरवन के बारे सवाल एगो चाल हलइ जरी समझहो अगर तूँ ई करतहो हल त की तूँ ई बतइतहो हल कि हाँ हम देखलिए हल फ्लैट के पोताय करते आउ मजूरवन के बल्कि एकर विपरीत कुच्छो नयँ देखलहो हल अगर देखवो कइलहो होत तइयो केऽ अपने विरुद्ध कबूल करतइ अगर हम ई काम करतिए हल त हम निश्चित रूप से बता देतिए हल कि मजुरवनो के देखलिए हल आउ फ्लैटो के अनिच्छा से आउ स्पष्ट घृणा से रस्कोलनिकोव अपन उत्तर जारी रखलकइ  लेकिन अपने विरुद्ध काहे लगी कुच्छो बोले के काहेकि खाली किसाने चाहे बिलकुल अनुभवहीन नौसिखिए पूछताछ के दौरान सीधे आउ लगातार सब कुछ के मामले में इनकार करऽ हइ  कुच्छो विकसित आउ अनुभवी अदमी अवश्य आउ यथासंभव सब्भे बाहरी आउ अपरिहार्य तथ्य के स्वीकार करे के प्रयास करऽ हइ खाली ऊ सब लगी कारण कुछ आउ ढूँढ़ऽ हइ अप्पन अइसन बात के ऊ विशेष आउ अप्रत्याशित ढंग से घुमावऽ हइ जे ओकरा बिलकुल दोसरे मतलब देतइ आउ दोसरे प्रकाश में प्रस्तुत करतइ  पोरफ़िरी के एहे उमीद होतइ कि हम पक्का ओइसीं जवाब देबइ आउ पक्का ई बतइबइ कि देखलिए हल ताकि लगइ कि एकरा में विश्वसनीयता हइ आउ एकर साथे साथ कुछ तो सफाई खातिर मोड़ दे देबइ तब तो ऊ तोरा तुरतम्मे कह देतो हल कि दू दिन पहिले तो मजुरवन हुआँ होइए नयँ सकऽ हलइ आउ मतलब कि तूँ खास हत्या के दिनमे सात आउ आठ बजे के बीच में हलहो  आउ ई छोटकुन्ने बात पे तोहरा उखाड़ फेंकतो हल हाँ आउ एहे बात पे तो ऊ उमीद लगाके बइठल हलइ कि हमरा सोचे के मौका नयँ मिल्ले आउ हम पक्का अधिक सच्चा लगे वला उत्तर देवे में जल्दीबाजी करबइ आउ ई भूल जइबइ कि दू दिन पहिले तो मजुरवन हुआँ होइए नयँ सकऽ हलइ  लेकिन ई बात भुलिए कइसे जाल सकऽ हलइ बहुत असान बात हइ अइसने सबसे छोटगर बात में तो चलाँक लोग सबसे असानी से फँस जा हइ  अदमी जेतने जादे चलाँक होवऽ हइ ओतने कम ओकरा ई बात के शक्का रहऽ हइ कि ऊ छोटगर बात में फँस जा सकऽ हइ  सबसे चलाँक अदमी के सबसे छोटगर बात पर फँसा देवल जा सकऽ हइ  पोरफ़िरी ओतना बेवकूफ नयँ हइ जेतना तूँ समझऽ हो अइसन बात हइ त ऊ कमीना हइ रस्कोलनिकोव अपन हँसी नयँ रोक पइलकइ  लेकिन ओहे क्षण ओकरा अपन सजीवता आउ इच्छा विचित्र लगलइ जेकरा से अपन अंतिम सफाई देलकइ जबकि ऊ अपन पहिलौका सब्भे बातचीत ऊ बड़ी उदास आउ घृणा के भाव से करते रहले हल जाहिर हइ कोय उद्देश्य से आउ आवश्यकता के चलते  कुछ बिंदु पे हमरा मजा आवे लगल ह ऊ मने मन सोचलकइ  लेकिन लगभग ओहे क्षण ऊ कइसूँ अचानक बेचैन होवे लगलइ मानूँ ओकरा कोय अप्रत्याशित आउ चिंताजनक विचार दिमाग में आ गेल होवे  ओकर बेचैनी बढ़ते गेलइ  ओकन्हीं बकलेयेव के मकान के प्रवेशद्वार के पास पहुँच चुकले हल  अकेल्ले जा अचानक रस्कोलनिकोव कहलकइ हम अभिए वापिस आवऽ हियो  तूँ कन्ने जा रहलऽ ह हमन्हीं सब तो पहुँच चुकलिए ह हमरा जरूर जाय पड़त जरूर काम हके आध घंटा के बाद अइबो हुआँ बता दिहो  तोर मर्जी लेकिन हमहूँ तोरा साथ चलबो ई की बात होलइ तूहूँ हमरा सतावे लगी चाहऽ ह ऊ अइसन कड़वा चिड़चिड़ाहट के साथ चिल्लइलइ आँख में अइसन निराशा के साथ कि रज़ुमिख़िन के हाथ निच्चे लटक गेलइ  ऊ थोड़े देर तक ड्योढ़ी भिर खड़ी रहलइ आउ उदास भाव से देखते रहलइ कि कइसे ऊ तेजी से अपन बगल के गली दन्ने डेग बढ़इते चलल जाब करऽ हइ  आखिरकार दाँत पीसते आउ मुट्ठी भींचते ओज्जे परी ऊ कसम खइलकइ कि आझे पोरफ़िरी के पूरा लेमू नियन निचोड़के रख देतइ आउ ओकन्हीं के एतना लमगर गैरहाजिरी के चलते परेशान होल पुलख़ेरिया अलिक्सांद्रोव्ना के दिलासा देवे खातिर उपरे तरफ चल गेलइ  जब रस्कोलनिकोव घर पर पहुँचलइ ओकर कनपट्टी पसेना से तर हलइ आउ ओकरा साँस लेवे में दिक्कत हो रहले हल  ऊ तेजी से ज़ीना पर चढ़लइ अपन खुल्लल फ्लैट में घुसलइ आ तुरते सिटकिनी लगा लेलकइ  फेनु डरल आउ पागल नियन ऊ कोना के तरफ झपट के गेलइ ओहे दरार जाहाँ पर देवार के कागज के पीछू में ओकर समान सब पड़ल हलइ ऊ दरार में अपन हाथ डललकइ आउ कइएक मिनट तक ओकरा में सवधानी से हाथ से टटोलते रहलइ सब्भे दरार आउ कागज के हरेक सिलवट के चेक कइलकइ  कुच्छो नयँ मिलला पर ऊ उठ खड़ी होलइ आउ गहरा साँस लेलकइ  जब ऊ बकलेयेव के ड्योढ़ी के पास पहुँचलइ त ओकरा अचानक दिमाग में अइलइ कि कहीं कोय चीज कोय चेन सिकरी कोय कालर बोताम चाहे कोय कागज के पुरजो जेकरा में सब समान लपेटल हलइ आउ जेकरा पर बुढ़िया के हाथ से कुछ लिक्खल हलइ हो सकऽ हइ कि कइसूँ सरकके गिर पड़ल होत आउ कोय छेद में गुम हो गेल होत आउ बाद में अचानक हमरा सामने अप्रत्याशित रूप से आउ एगो दुर्निवार प्रमाण के रूप में काम करे  ऊ विचारमग्न होल जइसे खड़ी रहलइ आउ विचित्र अपमानित अर्ध निरर्थक मुसकान ओकर होंठ पर छाल रहलइ  आखिरकार ऊ अपन टोपी लेलकइ आउ चुपके से कमरा से निकस गेलइ  ओकर विचार सब उलझल हलइ  विचारमग्न अवस्था में ऊ प्रवेशमार्ग तक गेलइ  अइकी ऊ खुद्दे हथुन एगो उँचगर अवाज अइलइ ऊ अपन सिर उठइलकइ  दरबान अपन कोठरी के दरवाजा भिर खड़ी हलइ आउ एगो नटगर अदमी के सीधे ओकरा तरफ इशारा कर रहले हल जे देखे में व्यापारी लग रहले हल आउ ड्रेसिंग गाउन जइसन लमगर कोट आउ वास्कट पेन्हले हलइ आउ दूर से देखे में बिलकुल औरत जइसन लगऽ हलइ  ओकर सिर तेल से चिकटल टोपी में आगू तरफ निच्चे झुक्कल हलइ आउ पूरा पूरा देहिया कुब्बड़ लगऽ हलइ  ओकर शिथिल झुर्रीदार चेहरा से ऊ पचास के उपरे उमर के लगऽ हलइ ओकर छोटगर छोटगर सुज्जल आँख से उदासी कठोरता आउ असंतोष प्रकट हो रहले हल  की बात हइ दरबान भिर जाके रस्कोलनिकोव पुछलकइ  व्यापारी ओकरा तरफ नाक भौं सिकोड़ते तिरछा नजर डललकइ आउ ओकरा तरफ एकटक आउ ध्यान से बिन कोय हड़बड़ी कइले देखलकइ फेनु धीरे धीरे मुड़लइ आउ बिन कुच्छो एक्को शब्द बोलले मकान के फाटक से बाहर निकसके रोड दन्ने चल गेलइ  की बात हइ रस्कोलनिकोव चिल्लइलइ  अइकी एगो कोय अदमी पूछ रहले हल कि की हियाँ कोय छात्र रहऽ हइ तोहर नाम लेलकइ आउ पुछलकइ केकर किरायेदार हइ  ओहे बखत तूँ अइलहो हम इशारा कइलिअइ आउ ऊ चल गेलइ  बस एतने बात हइ  दरबानो कुछ हैरान हलइ लेकिन ओतना नयँ आउ कुछ देर सोचला के बाद मुड़लइ आउ वापिस अपन कोठरी में चल गेलइ  रस्कोलनिकोव व्यापारी के पीछू पीछू लपकल गेलइ आउ तुरतम्मे ओकरा देखलकइ जे रोड के दोसरा पट्टी से जा रहले हल पहिलौके समरूप गति से आउ बिन कोय जल्दीबाजी के डेग भरते जा रहले हल जमीन तरफ नजर गड़इले आउ मानूँ कुछ सोचते  थोड़िक्के देर में ओकरा भिर पहुँच गेलइ लेकिन थोड़े देरी तक ओकर पीछू पीछू चलते गेलइ आखिरकार ओकर बराबर तक पहुँचके तिरछे नजर से ओकर चेहरवा दने देखलकइ  ऊ अदमिया एकरा तुरते नोटिस कर लेलकइ तेजी से एकरा तरफ देखलकइ लेकिन फेर से अपन नजर निच्चे कर लेलकइ आउ अइसीं दुन्नु मिनट भर तक चलते रहलइ दुन्नु एक दोसरा के अगले बगल आउ बिन एक्को शब्द बोलले  अपने हमरा बारे पूछ रहलथिन हल दरबान से आखिरकार रस्कोलनिकोव बोललइ लेकिन कइसूँ बहुत धीमे स्वर में  ऊ व्यापारी कोय जवाब नयँ देलकइ आउ न ओकरा तरफ नजर कइलकइ  फेर थोड़े देर दुन्नु चुप रहलइ  ई की बात होलइ पुच्छे लगी आवऽ हथिन आउ चुप्पी साधले रहऽ हथिन एकर की मतलब हइ रस्कोलनिकोव अटक अटकके बोललइ आउ जइसे शब्द ओकर मुँह से साफ साफ नयँ निकस रहले हल  अबरी व्यापारी अपन नजर उपरे कइलकइ आउ रस्कोलनिकोव तरफ अशुभ आउ उदास दृष्टि से देखलकइ  हत्यारा ऊ अचानक धीमे अवाज में लेकिन स्पष्ट आउ परिस्फुट स्वर में बोललइ रस्कोलनिकोव ओकर साथ साथ चलते रहलइ  ओकर गोड़ में अचानक भयंकर रूप से कमजोरी महसूस होवे लगलइ ओकर मेरुदंड में शीत लहर दौड़ गेलइ आउ ओकर दिल के धड़कन मानूँ पल भर लगी बन हो गेलइ बाद में अचानक धड़धड़ाय लगलइ मानूँ हुक से अजाद हो गेल होवे  अइसीं ओकन्हीं करीब सो डेग तक चलते रहलइ पास पास आउ बिलकुल चुपचाप  व्यापारी ओकरा तरफ नजर नयँ कइलकइ  अपने के कहे के की मतलब हइ की के हइ हत्यारा मोसकिल से सुनाय पड़े वला अवाज में रस्कोलनिकोव बड़बड़इलइ  तूँ हत्यारा ऊ बोललइ आउ साफ साफ आउ प्रभावशाली ढंग से आउ मानूँ विजय के घृणा भरल मुसकान के साथ आउ फेर सीधे रस्कोलनिकोव के पीयर पड़ल चेहरा आउ ओकर मरल नियन आँख तरफ देखलकइ  तखने दुन्नु एगो चौक तक पहुँच चुकले हल  व्यापारी चौक के बामा तरफ के सड़क दने बिन पीछू तरफ देखले मुड़ गेलइ  रस्कोलनिकोव ओज्जे परी ठहर गेलइ आउ ओकरा जइते पीछू से देखते रहलइ  ऊ देखलकइ कि ऊ कोय पचास डेग आगू जाके पीछू मुड़के ओज्जे परी खड़ी खड़ी बिन हिलले डुलले एकरा तरफ देखलकइ  ठीक से ओकरा देखना तो मोसकिल हलइ लेकिन रस्कोलनिकोव के लगलइ कि अभियो ओकर होंठ पर शीत घृणा आउ विजय के मुसकान हलइ  धीमा कमजोर डेग भरते आउ थरथरइते टेहुना के साथ आउ मानूँ भयंकर रूप से ठंढाल रस्कोलनिकोव वापिस मुड़लइ आउ उपरे चढ़के अपन कमरा में गेलइ  ऊ अपन टोपी उतार लेलकइ आउ ओकरा टेबुल पर रख देलकइ आउ ओकर बगल में करीब दस मिनट तक बिन हिलले डुलले खड़ी रहलइ  फेनु ऊ कमजोरी के हालत में सोफा पर पड़ गेलइ आउ बेमार नियन एगो हलका कराह के साथ ओकरा पर पूरा देह पसार लेलकइ ओकर आँख बन हलइ  अइसीं ऊ करीब आध घंटा तक पड़ल रहलइ  ऊ कुच्छो चीज के बारे नयँ सोच रहले हल  अइसीं कोय तरह के विचार चाहे विचार के अंश हलइ कोय तरह के अव्यवस्थित आउ बिन आपस में कोय संबंध के अइसन लोग के चेहरा जेकरा कभी बचपन में देखलके हल चाहे जेकरा से कहीं पर खाली एक तुरी भेंट होले हल आउ जेकरा बारे ओकरा कभी आदो नयँ अइले हल वे॰ गिरजाघर के घंटाघर एगो शराबखाना के बिलियर्ड के टेबुल आउ बिलियर्ड खेलते कोय अफसर कोय तहखाना में तमाकू के दोकान में सिगार के गन्ह कलाली बिलकुल अन्हार कार ज़ीना जेकरा पर धोवन धावन वला गंदा पानी आउ अंडा के छिलका भरल आउ कहीं से एतवार के बजते घंटा के अवाज आ रहल ह एक के बाद एक चीज अइते रहलइ आउ चक्रवात नियन चक्कर काटते रहलइ  ओकरा में से कुछ ओकरा अच्छो लग रहले हल आउ ऊ ओकरा से चिपके ल चहलकइ लेकिन ऊ धुंधला होते होते गायब हो जा हलइ आउ सामान्यतः कुछ तो ओकरा अंदर से दबाव डाल रहले हल लेकिन बहुत जादे नयँ  कभी कभी ओकरा अच्छो लगऽ हलइ हलका सिहरन नयँ जा रहले हल लेकिन एकरो ऊ लगभग अच्छा अनुभव कर रहले हल  ओकरा रज़ुमिख़िन के तेज कदम के आहट आउ ओकर अवाज सुनाय देलकइ ऊ अपन आँख बन कर लेलकइ आउ सुत्तल होवे के ढोंग कइलकइ  रज़ुमिख़िन दरवाजा खोललकइ आउ कुछ देरी तक चौकठिए भिर खड़ी रहलइ मानूँ कुछ सोच रहल होवे  बाद में चुपके से कमरा में डेग बढ़इते अइलइ आउ सवधानी से सोफा भिर अइलइ  नस्तास्या के फुसफुसाहट सुनाय देलकइ उनका जगाहो मत सुत्ते देहो बाद में खाना खा लेथिन  सही बात हइ रज़ुमिख़िन जवाब देलकइ  दुन्नु सवधानी से बाहर निकस गेलइ आउ दरवाजा बन कर देलकइ  करीब आध घंटा आउ गुजर गेलइ  रस्कोलनिकोव आँख खोललकइ आउ फेर से चित होके लेट गेलइ अपन दुन्नु हाथ के सिर के पीछू करके  ऊ केऽ हइ ई अदमी केऽ हइ जे जमीन के अंदर से बाहर अइले ह काहाँ हलइ ऊ आउ की देखलकइ ऊ सब कुछ देखलकइ एकरा में तो कोय शंका नयँ हइ  तखने ऊ काहाँ खड़ी हलइ आउ काहाँ से देख रहले हल काहे ऊ अभिए फर्श के निच्चे से बाहर आवऽ हइ आउ ऊ कइसे देख पइलकइ की ई वास्तव में संभव हइ हूँ रस्कोलनिकोव सोचते रहलइ ओकर देह ठंढा पड़ गेलइ आउ ऊ काँप उठलइ आउ ऊ डिबिया जे निकोलाय के दरवजवा के पीछू मिललइ की एहो संभव हइ सबूत एक लाख में एगो छोट्टे गो चीज के अनदेखी कइल जा सकऽ हइ लेकिन ई तो मिस्र के पिरामिड नियन बड़गो सबूत हइ एगो मक्खी उड़के गेलइ आउ देख लेलकइ अइसन की संभव हइ आउ ऊ अचानक नफरत के साथ महसूस कइलकइ कि ऊ केतना कमजोर हो गेले हल शारीरिक रूप से केतना कमजोर हो गेले हल  ई हमरा जाने के चाही हल ऊ कटु मुसकान के साथ सोचलकइ आउ खुद के जानते अपना बारे पूर्वाभास होतहूँ हम कइसे हिम्मत कइलूँ कुलहाड़ी लेके खून बहावे के हमरा पहिलहीं समझ लेवे के चाही हल अरे हमरा तो पहिलहीं से मालूम हलइ निराशा में ऊ फुसफुसइलइ  कभी कभी ऊ कोय विचार पर स्थिर रूप से अटकल रह जा हलइ नयँ अइसन लोग ई तरह के नयँ बनवल रहऽ हइ सच्चा प्रशासक जेकरा सब कुछ के छूट रहऽ हइ तूलोन के तबाह कर दे हइ पेरिस में कत्ले आम मचा दे हइ मिस्र में अपन फौज के भूल जा हइ मास्को अभियान में पाँच लाख लोग सैनिक के खो दे हइ आउ विलनो में हँसी मजाक में समय गुजारऽ हइ आउ ओकरे लगी मौत होला पर स्मारक बनावल जा हइ मतलब कि सब कुछ के छूट मिल जा हइ  नयँ अइसन अदमी के शरीर वस्तुतः मांस के नयँ बल्कि काँसा के बन्नल होवऽ हइ एगो अचानक विचित्र विचार ओकर दिमाग में अइलइ जे ओकरा लगभग हँसा देलकइ नेपोलियन पिरामिड वाटरलू आउ एगो मरियल दुष्ट रजिस्ट्रार के विधवा बुढ़िया समान गिरवी रक्खेवली जेकर पलंग के निच्चे लाल सन्दूक हलइ ई सब के पोरफ़िरी पित्रोविच कइसे हजम कर पइतइ ओकन्हीं के ई हजम नयँ होवे वला सौन्दर्य एकरा में बाधा डालतइ नेपोलियन कहीं एगो बुढ़िया के पलंग के निच्चे रेंगके जा हइ ओह की बकवास हइ कोय पल ओकरा लगऽ हलइ कि जइसे ऊ बड़बड़ाब करऽ हइ ऊ ज्वरपीडित उल्लासपूर्ण मिजाज में पड़ गेले ह  बुढ़िया तो बकवास हइ ऊ उत्तेजित होके आउ अचानक सोचलकइ बुढ़िया तो शायद एगो गलती हलइ लेकिन ओकरा में कोय बात नयँ हइ बुढ़िया खाली एगो बेमारी हलइ हमरा हद पार करे के जल्दी हले हम एगो व्यक्ति के हत्या नयँ कइलिअइ बल्कि एगो सिद्धान्त के हत्या कइलिअइ सिद्धान्त के तो हत्या कर देलिअइ लेकिन हम हद नयँ पार कर पइलिअइ हम एहे पट्टी रह गेलिअइ खाली हम हत्या कर पइलिअइ  लेकिन ओहो हम नयँ कर पइलिअइ अइसन लगऽ हइ सिद्धान्त हाल में ऊ बेवकूफ रज़ुमिख़िन समाजवादी लोग के गरियाब काहे लगी कर रहले हल ऊ परिश्रमी आउ कारोबारी लोग होवऽ हइ सार्वजनिक सुख ओकन्हीं के उद्देश्य हइ नयँ हमरा जिनगी खाली एक तुरी मिल्लल ह आउ आगू कभी नयँ रहत हम सार्वजनिक सुख के इंतजार में नयँ रहे ल चाहऽ ही  हम खुद्दे जीये लगी चाहऽ ही अन्यथा बेहतर तो ई हइ कि जीने बेकार हइ  तब की हम ई नयँ चाहम कि हमर माय भुक्खल मरल जा रहल होवे आउ हम ओकरा भिर से अपन जेभी में रूबल रखले सार्वजनिक सुख के इंतजार में गुजर जाऊँ  ई कहना कि हम एगो अइँटा सार्वजनिक सुख खातिर ढो रहलूँ हँ आउ ओकरा से मन के शांति अनुभव हो रहल ह  हा हा त तोहन्हीं सब हमरा काहे लगी छोड़ देते गेलहो हमरा खाली एक्के जिनगी हके आउ हमहूँ चाहऽ हूँ ओह हम एगो संवेदनशील चिल्लड़ जूँ हकूँ आउ एकरा से जादे कुछ नयँ  अचानक ऊ पागल नियन हँसते हँसते बोललइ  हाँ हम वास्तव में एगो चिल्लड़ हकूँ ऊ बात जारी रखलकइ पैशाचिक आनंद के साथ ई विचार से चिपकते ओकरा उलटते पुलटते एकरा से खेलते आउ आनंद लेते आउ ई खाली एकरा चलते कि पहिला हम ई तर्क कर सकऽ हूँ कि हम चिल्लड़ हकूँ आउ दोसरा ई कारण से कि पिछला एक महिन्ना से हितैषी नियति के परेशान कर रहलूँ हँ ई बात के गोवाह बन्ने खातिर कि हम अपन दैहिक आउ कामुक लालसा के संतुष्टि लगी नयँ बल्कि एगो भव्य आउ उदात्त उद्देश्य लगी ई काम के बीड़ा उठा रहलूँ हँ हा हा तेसरा ई कारण से कि ई काम के निभावे में यथासंभव न्यायपूर्ण ढंग अपनइलिअइ भार माप आउ अंकगणित सबसे बेकार चिल्लड़ के चुनलिअइ आउ ओकरा मारके ओकरा हीं से ठीक ओतने लेवे के निर्णय कइलिअइ जेतना हमरा पहिला कदम में जरूरत हलइ आउ न जादे न कम आउ बाकी बचलइ ऊ तो अइसीं मठ में जइवे करतइ ओकर वसीयत के मोताबिक हा हा काहेकि काहेकि हम तो आखिरकार एगो चिल्लड़ हकिअइ ऊ दाँत पीसते आगू बोललइ काहेकि हम खुद्दे शायद ऊ चिल्लड़ से जादे नीच आउ घिनौना हकिअइ जेकरा हम मार देलिअइ आउ ई हमरा पहिलहीं से आभास हो रहले हल कि हम खुद से एहे कहबइ जइसीं ओकरा हम मार देबइ की वास्तव में अइसन भयंकरता से कोय चीज के तुलना हो सकऽ हइ ओह कइसन ओछापन ओह कइसन नीचता ओह हम घोड़ा पर सवार पैगंबर के केतना अच्छा से समझ सकऽ हूँ  अल्लाह के हुकुम हइ ए काँपते जीव हुकुम मान सही हइ ठीक हइ पैगंबर जब ऊ सड़क के कहीं चौक पर नि म्म न लश्कर के खड़ी कर दे हइ आउ बेगुनाह आउ गुनहगार दुन्नु के सफाया कर दे हइ बिन कोय वजह बतइले कि ऊ काहे अइसन कइलकइ हुकुम मान काँपते जीव आउ कोय कामना नयँ कर काहेकि ई तोर काम नयँ हउ ओह कभियो कभियो हम ऊ बुढ़िया के माफ नयँ करबइ ओकर केश पसेना से भिंग्गल हलइ ओकर काँपइत होंठ सूख गेले हल ऊ एकटक नजर से छत तरफ निहार रहले हल  माय बहिन केतना प्यार करऽ हलिअइ ओकन्हीं से अब ओकन्हीं से काहे नफरत करऽ हिअइ हाँ हम ओकन्हीं से नफरत करऽ हूँ शारीरिक रूप से हम घृणा करऽ हूँ ओकन्हीं के हमरा पास रहना बरदास नयँ होवऽ हके हाल में हम पास जाके मइया के चुम्बन लेलूँ हमरा आद हके आलिंगन करूँ आउ सोचूँ कि अगर ओकरा मालूम पड़ जाय तो त की ओकरा वास्तव में बता दूँ ई हमरा से हो सकऽ हइ हूँ ओहो ओइसने होतइ जइसन हम हकूँ ऊ दिमाग पर जोर लगाके सोचलकइ मानूँ सरसाम के शिकार हो रहल ऊ एकरा से संघर्ष कर रहल होवे  ओह ऊ बुढ़िया से अभी हमरा केतना नफरत हके लगऽ हके कि अगर ऊ पुनर्जीवित हो जाय त ओकारा दोबारा मार दिअइ बेचारी लिज़ावेता ऊ काहे लगी ओज्जा आ गेलइ हलाँकि विचित्र बात हइ कि काहे ओकरा बारे लगभग सोचवे नयँ करऽ हिअइ जइसे ओकर हम हत्या करवे नयँ कइलिए हल लिज़ावेता सोनिया बेचारी सीधी सादी सादगी भरल आँख वली प्यारी काहे ओकन्हीं नयँ कन्नऽ हइ काहे ओकन्हीं नयँ कराहऽ हइ ओकन्हीं सब कुछ दे दे हइ सीधी सादी नियन आउ शांतिपूर्वक दृष्टि डालऽ हइ सोनिया सोनिया शांत सोनिया ऊ भुलक्कड़ हो गेलइ ओकरा विचित्र लग रहले हल कि ओकरा ई आदे नयँ हकइ कि ऊ कइसे सड़क पर पहुँच गेलइ  देर साँझ हो चुकले हल  गोधूलि वेला गहराय लगले हल पुनियाँ के चान के चमक तीव्रतर आउ तीव्रतर होते जा रहले हल लेकिन हावा में कइसूँ विशेष घुटन हलइ  सड़कियन पर लोग के भीड़ हलइ कारीगर आउ दफ्तर के लोग घर जाब करऽ हलइ दोसर लोग टहल रहले हल गारा धूरी आउ ठहरल पानी के गन्ह आब करऽ हलइ  रस्कोलनिकोव उदास आउ चिंता में डुब्बल जाब करऽ हलइ ओकरा बहुत अच्छा से आद हलइ कि ऊ घर से कोय तो विशेष उद्देश्य से निकसले हल कि कुछ तो ओकरा करे के हलइ आउ एकर जल्दीबाजी हलइ लेकिन ठीक कउची हलइ ऊ भूल गेलइ  अचानक ऊ ठहर गेलइ आउ देखलकइ कि रोड के दोसरा छोर के फुटपाथ पर एगो अदमी खड़ी हइ आउ ओकरा तरफ हाथ हिलाब करऽ हइ  ऊ रोड पार करके ओकरा तरफ गेलइ लेकिन अचानक ई अदमी मुड़ गेलइ आउ मूड़ी गोतले बिन वापिस देखले अइसे आगे बढ़ गेलइ जइसे कुछ होवे नयँ कइले हल आउ ओकरा ऊ कोय इशारे नयँ कइलके हल  लेकिन की वास्तव में ऊ हमरा इशारा कइलके हल रस्कोलनिकोव सोचलकइ आउ तइयो ऊ ओकरा पीछू पीछू गेलइ  मोसकिल से ऊ दस डेग आगू गेले होत कि ऊ अचानक ओकरा पछान लेलकइ आउ डर गेलइ ई आझ वला ओहे व्यापारी हलइ ओहे लमका कोट में आउ ओइसने कुब्बड़  रस्कोलनिकोव ओकरा से कुछ दूरी बनाके जा रहले हल ओकर दिल धड़धड़ कर रहले हल दुन्नु एगो बगल के गल्ली में मुड़ गेते गेलइ ऊ अदमी अभियो पीछू मुड़के नयँ देखलकइ  की ओकरा मालूम हइ कि ओकर पीछू पीछू हम जा रहलिए ह रस्कोलनिकोव सोचलकइ  ऊ व्यापारी एगो बड़का घर के फाटक में घुसलइ  रस्कोलनिकोव तेजी से फाटक भिर पहुँच गेलइ आउ हुलकके देखे लगलइ कि कहीं ऊ ओकरा पीछू मुड़के बोलावऽ हइ कि नयँ  वास्तव में प्रवेशमार्ग पूरा पार करके आउ अहाता के अंदर निकस गेला पर ऊ अदमी अचानक मुड़के देखलकइ आउ फेर से लगलइ कि ओकरा हाथ से इशारा कइलकइ  रस्कोलनिकोव तुरतम्मे प्रवेशमार्ग पार कर गेलइ लेकिन अहाता में ऊ व्यापारी देखाय नयँ देलकइ  मतलब ऊ हियाँ अभिए पहिला ज़ीना पर चल गेले हल  रस्कोलनिकोव लपकके ओकर पीछू गेलइ  वास्तव में दू ज़ीना उपरे केकरो नापल जोखल अत्वरित कदम के आहट सुनाय देब करऽ हइ  विचित्र बात हलइ कि ई ज़ीना जइसे ओकरा जानल पछानल हलइ अइकी पहिला मंजिल पर के खिड़की हइ चान के रोशनी एकर काँच से होके फीका आउ रहस्यमय रूप से आ रहले हल आउ अइकी दोसरा मंजिल हइ  वाह ई तो ओहे फ्लैट हकइ जेकरा में मजूरवन पोताय के काम कर रहले हल कइसे ऊ तुरतम्मे नयँ पछान पइलकइ उपरे जाय वला अदमी के कदम के आहट शांत पड़ गेलइ मतलब ऊ रुक गेले होत चाहे कहीं परी छिप गेले होत  अइकी अब तेसरा मंजिल हइ की आउ आगू जाल जाय आउ हुआँ कइसन सन्नाटा हलइ बल्कि भयानक भी लेकिन ऊ बढ़ते गेलइ  ओकर खुद के कदम के अवाज ओकरा डेराऽ रहले हल आउ चिंतित कर देलके हल  हे भगमान कइसन अन्हेरा व्यापारी शायद कहीं कोना में छिप्पल होतइ  ओह फ्लैट तो ज़ीना तरफ पूरा खुल्ला हलइ ऊ थोड़े देरी सोचलकइ आउ अंदर घुस गेलइ  ड्योढ़ी में बहुत अन्हेरा हलइ आउ खाली हलइ एगो आत्मा तक नयँ हलइ मानूँ सब कुछ हटा लेवल गेले हल ऊ दबे पाँव अतिथि गृह में गेलइ पूरा कमरा में तेज चाँदनी छिटकल हलइ सब कुछ हियाँ पर पहिले जइसन हलइ कुरसियन दर्पण पियरका सोफा फ्रेम में लग्गल तस्वीर सब  खिड़कियन में से बड़का गोल तामा जइसन लाल चान सीधे झाँक रहले हल  चान के वजह से एतना शांति हइ रस्कोलनिकोव सोचलकइ ई शायद अभी कोय पहेली बुझा रहले ह  ऊ खड़ी होके इंतजार करे लगलइ देरी तक इंतजार कइलकइ आउ चान जेतने जादे शांत होल जा हलइ ओतने जादे ओकर दिल के धड़कन तेज होल जा हलइ हियाँ तक कि ओकरा दरद होवे लगलइ  आउ सन्नाटा लगातार छाल रहलइ  अचानक एगो सुक्खल टहनी के चटके जइसन क्षणिक अवाज सुनाय देलकइ आउ फेर सब कुछ शांत हो गेलइ  एगो जग्गल मक्खी अचानक उड़के खिड़की के काँच से टकरइलइ आउ दरद से भिनभिनइते रहलइ  ठीक ओहे क्षण कोनमा में एगो छोटगर अलमारी आउ खिड़की के बीच में देवलिया पर ओकरा मानूँ एगो औरतानी ओवरकोट लटकल देखाय देलकइ  हियाँ ओवरकोट काहे हइ ऊ सोचलकइ पहिले तो ई नयँ हलइ ऊ धीरे धीरे पास गेलइ आउ ओकरा लगलइ कि जइसे ओवरकोट के पीछू कोय तो छिप्पल हकइ  सवधानी से ऊ हाथ से ओवरकोट के अलगे कइलकइ आउ देखलकइ कि हियाँ परी एगो कुरसी हइ आउ कुरसी पर एक कोना में बुढ़िया बइठल हइ बिलकुल कमर से दोहरी होल आउ मूड़ी गोतले ई तरह से कि ऊ कइसहूँ ओकर चेहरा नयँ देख पइलकइ लेकिन ई हलइ ओहे  ऊ खड़ी होल ओकरा उपरे से देखते रहलइ डर रहले ह ऊ सोचलकइ आउ चुपके से कुलहाड़ी के फंदा से अलगे कइलकइ आउ बुढ़िया के सिर के चोटी पर प्रहार कइलकइ एक तुरी आउ दोसरा तुरी  लेकिन विचित्र बात हलइ ऊ जरी सनी हिलवो नयँ कइलकइ जइसे ऊ लकड़ी के बन्नल होवे  ऊ डर गेलइ झुकके आउ पास से ओकरा देखे लगलइ लेकिन ओहो अपन सिर आउ निच्चे झुका लेलकइ  तब ऊ बिलकुल फर्श तक झुक गेलइ आउ ओकरा चेहरा तरफ निच्चे से देखलकइ देखलकइ आउ मानूँ मरल नियन हो गेलइ बुढ़िया बइठल हँस रहले हल ऊ अइसन अश्रव्य हँसी हँस रहले हल आउ पूरा जोर लगाके कोशिश कर रहले हल कि ओकरा रस्कोलनिकोव के सुनाय नयँ दे  अचानक ओकरा अइसन लगलइ कि शयनकक्ष से दरवजवा जरी सुनी खुललइ कि हुओं से मानूँ हँस्से आउ फुसफुसाय के अवाज सुनाय पड़लइ  ओकरा बहुत गोस्सा अइलइ पूरा जोर लगाके ऊ बुढ़िया के सिर पे प्रहार करे लगलइ लेकिन हरेक प्रहार के साथ शयनकक्ष से हँस्सी आउ फसफुसाहट के अवाज तीव्रतर आउ तीव्रतर होल गेलइ आउ बुढ़िया तो हँस्सी के मारे लोट पोट हो रहले हल  ऊ भाग जाय लगी चहलकइ लेकिन पूरा प्रवेशमार्ग अब लोग से भर चुकले ह ज़ीना पर के दरवजवन पूरा के पूरा खुल्लल हइ आउ चबूतरा पर ज़ीना पर आउ हुआँ निच्चे तरफ सगरो लोग के भीड़ सब्भे देखब करऽ हइ लेकिन सब्भे कोय साँस रोकके इंतजार कर रहले ह चुपचाप ओकर दिल बइठ गेलइ गोड़ हिल्लब नयँ कर रहल ह जम गेल ह ऊ चिल्लाय लगी चहलकइ आउ जग गेलइ  ऊ गहरा साँस लेलकइ लेकिन विचित्र बात हलइ सपना मानूँ अभियो तक जारी हलइ ओकर दरवाजा पूरा पूरा खुल्लल हलइ आउ दहलीज पर ओकरा लगी एगो बिलकुल अपरिचित अदमी खड़ी हलइ आउ एकटक ओकरा तरफ तक रहले हल  रस्कोलनिकोव अभी अपन अँखिया पूरा खोलियो नयँ पइलके हल कि तुरतम्मे फेर ओकरा मून लेलकइ  ऊ चित पड़ल हलइ आउ बिलकुल हिल डुल नयँ रहले हल  ई सपना अभी तक जारी हइ कि नयँ ऊ सोचलकइ आउ एक झलक लेवे खातिर अपन पलक लगभग अदृश्य नियन थोड़े सनी उपरे उठइलकइ अपरिचित ओहे जगुन खड़ी हलइ आउ ओकरा तरफ अभी तक घूर रहले हल  अचानक ऊ सवधानी से दहलीज पार कइलकइ अपन पीछू दरवाजा सवधानी से बन कर लेलकइ टेबुल भिर गेलइ एक मिनट इंतजार कइलकइ ई पूरा अवधि के दौरान ओकरा तरफ से बिन अपन नजर हटइले आउ चुपचाप बिन कोय अवाज कइले सोफा के पास के कुरसी पर बइठ गेलइ ऊ अपन टोपी बगल में फर्श पर रख देलकइ आउ अपन ठुड्डी के हथवा पर झुकाके दुन्नु हथवा से छड़िया पर टिका लेलकइ  जाहिर हलइ कि ऊ देरी तक इंतजार करे लगी तैयार हलइ  पलक मिरमिरइते जेतना देखना संभव हलइ ऊ अदमी जवानी पार कर चुकले हल गठीला बदन के हलइ आउ ओकर दाढ़ी घनगर हलका सुनहरा लगभग उज्जर हलइ दस मिनट गुजर गेलइ  अभियो उजेला हलइ लेकिन बेर डुब्बे लगले हल  कमरा में बिलकुल सन्नाटा हलइ  ज़ीना से भी कोय अवाज नयँ आब करऽ हलइ  खाली एक प्रकार के बड़गर मक्खी भिभिनइते खिड़की के काँच से फड़फड़ाके टकराब करऽ हलइ  आखिरकार ई बरदास के बाहर हो गेलइ रस्कोलनिकोव अचानक उठके सोफा पर बइठ गेलइ  अच्छऽ बताथिन अपने के की चाही हमरा मालूम हलइ कि अपने सुत्तल नयँ हथिन आ खाली अइसन देखाब करऽ हथिन अपरिचित शांत भाव से हँसते विचित्र ढंग से जवाब देलकइ  हमरा अपन परिचय देवे के अनुमति देथिन हम हकिअइ अर्कादी इवानोविच स्विद्रिगाइलोव सूची पिछला अगला चाणक्य तन्त्र जासूसी कहानी भाग ३मूल कन्नड सास्कामूर्तिमगही अनुवाद नारायण प्रसादसुबह करीब नौ बजे के समय फोन के घंटी बज्जल  समुच्चे रात बिना नींद के गुजार देला के कारण दयानन्द के थोड़े झपकी नियर लग रहल हल  फोन के शब्द से सिहरल एक पल ओरा अइसन लगल जइसे सपना देख रहल ह  एक भ्रमित दृष्टि डाललक फेर उठके जाके फोन के कान से लगइलक  हैलो दयानन्द बोल रहलिये ह  गुड मॉर्निंग सर हम ड्यूटी डॉक्टर सुनील बोल रहलिये ह  कीऽ बात हउ सर मिसेज़ रश्मि के घर पर पेपर डाले वला लड़कावा हीआँ अइले ह  ओक्कर कहना हइ कि रश्मि जी बंगला के कम्पाउण्ड में बेहोश पड़ल हथिन  ई देखके डरके दौड़के हीआँ आल ह  हमहीं जाके अटेंड करिअइ कि अप्पन कार भेजके उनका ऐडमिट कर दिअइ दयानन्द एक तुरी सिहर गेल  अप्पन अवाज में घबराहट के छिपावे के प्रयत्न करते बोलल तुरन्त ऐडमिट कर ले  हम्मर वार्ड में रख  हम तुरन्ते आ रहलियो ह  येस सर दयानन्द फोन काटके फेर गोपीनाथ के फोन कइलक  गोपी रश्मि अप्पन बंगला के कम्पाउण्ड में बेहोश पड़ल हइ  एतना कहके पूरा बात बतइलक  तोर बात सुनके शायद हम गलती कइलूँ अइसन लग रहल ह  अच्छऽ देखल जइतइ  हमहूँ आ रहलियो ह  दूनहूँ साथे चलल जाय  दयानन्द के गला सूख रहल हल  ऊ किंकर्तव्यविमूढ़ होके एद्धिर ओद्धिर चहलकदमी करे लगल  बाद में मुँह धोके कपड़ा बदल लेलक  बाहर कार के हॉर्न सुनाय देलक  आके कार में घुसके गोपीनाथ के तरफ मुड़ल  गोपी श्शऽऽऽऽऽ गोपीनाथ होंठ पर हाथ रखके मौन रहे के इशारा कइलक  कुच्छो मत बोल  पहिले हुआँ जाके परिस्थिति के जाँच कइल जाय  दयानन्द कुछ कहे के प्रयत्न कर रहल हल लेकिन चुप हो गेल  खिड़की के बाहर देखते चुपचाप बइठल रहल  कार नर्सिंग होम पहुँचला पर ड्यूटी डॉक्टर सुनील दौड़के कार के पास आल  कोय चिन्ता के बात नयँ हइ सर  लगऽ हइ उनका जादे बेहोशी के दावा देल गेले ह  अभी तक होश नयँ अइले ह  बहुत अच्छा  हम देखऽ हिअउ  दयानन्द कार से उतरके वार्ड के तरफ दौड़के गेल  गोपीनाथ ओक्कर पीछे पीछे गेल  वार्ड में रश्मि पलंग पर आँख मूँदके सो रहल हल  एगो नर्स बगल में बइठल हल  नर्स आउ ड्यूटी डॉक्टर दूनहूँ के बाहर जाय के इशारा कइलक  उनकन्हीं के गेला के बाद रश्मि के पास स्टूल पर बैठ गेल  रश्मि शान्त निद्रा में देखाय दे रहल हल  दयानन्द के दिल जोर जोर से धड़क रहल हल  हाथ पकड़के नाड़ी के परीक्षा कइलक  नाड़ी सामान्य स्थिति में हल  दयानन्द के हाथ काँप रहल हल  ई हस्त स्पन्दन के रोके के ऊ शत प्रयत्न कइलक  ओक्कर दृष्टि अचानक कुछ देखाय दे रहल वस्तु पर गेल  ओकर आँख चमक उठल आउ ऊ आगे झुकके देखलक  साँस तेज हो गेल हल  माइ गॉड हे भगवान अइसन उद्गार प्रकट करके जल्दी जल्दी उठके बाहर गेल  जब ऊ वापस आल त ओक्कर हाथ में लम्बाई मापे के स्केल हल  दयानन्द स्केल के रश्मि के दहिना हाथ के टुट्टल अंगुरी पर रखके लम्बाई नापलक  नापे बखत दयानन्द के अंगुरी काँप रहल हल  अचानक ओक्कर मुँह से चीख निकल पड़ल  माइ गॉड हे भगवान हम्मर रश्मि मिल गेल हीआँ देख  अंगुरी के लम्बाई दू सेंटीमीटर थैंक गॉड रश्मि हमरा फेर मिल गेल अइसे चिल्लइते ओक्कर गरदन के गले लगाके गाल आउ निरार पर चुम्बन के बौछार कर देलक  पागल नियर रोवे लगल  गोपीनाथ के आँख में भी आँसू आ गेल  ऊ अपने आप बोल उठल  दया अइसन होवे ओहे ल तो तोर हाथ से ई नाटक करवइलिअउ तोर रश्मि से ओक्कर जयदाद लिखवा लेवे के झूठ बात बतावे पर कपटी लोग के ई कुतन्त्र खुलके सामने आल असली रश्मि के राते में लाके बंगला के कम्पाउण्ड के अन्दर फेंकके भाग गेते गेल दयानन्द उठके गोपीनाथ के बाँह पकड़के आलिंगन करके सिर रखके सिसक सिसकके मूक रोदन करते बीच में बोलल  तोर तन्त्र अब समझ में अइलउ गोपी कइएक जनम तक हम तोर ई ऋण के चुका नयँ पइवउ थैंक यू थैंक यू थैंक यू थैंक यू वेरी मच गोपीनाथ प्यार से ओक्कर पीठ सहलइलक 