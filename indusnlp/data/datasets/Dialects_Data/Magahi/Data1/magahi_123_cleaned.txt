से ऊ मजदूर के घरे जाय ला कह देलक  रात में ऊ अपने हाय से सोना के ईटा कबार लेलक  दोसर दिन दाई के बजार में ओकरा बेचे ला भेजलक  दाई सोना के ईंटा बेच के बड़ी मनी रोपेआ लवलक  राजकुमारी ढिंढोरा पिटा देलक कि जे मिस्त्री हमर सबसे बढ़िया मकान बनाबत ओकरा से हम महल बनवायव  बहुत मिस्त्री अप्पन अप्पन नकसा के साथ अयलन बाकि केकरो नकखा पास न भेल  एगो पहचानल नियन राजमिस्त्री आयल जेकरा देख के राजकुमारी कहलन कि तुहीं फलाना जगह के बादसाह के महल बनौले हें  तो राज कहलक कि हा  तो हम्मर महल ओकरो से अच्छा बने के चाहीं  राज तैयार हो गेल आउ महल बनाबे लगल  राजकुमारी राज के कहे के मोताबिक सव समान जुटा देलक  कुछ दिन के बाद महल बनके तैयार हो गेल  खूव बढ़िया आउ सुन्नर  एक दफे जब राजा तीर्थ करे ला जाय लगलन तो अप्पन छवो बेटी से पुछलन कि तोहनी ला हम बाहर से का लयवो  छवो बेटी अप्पन अप्पन फरमाइस राजा के लिखा देलन  राजा जगंल में छोटकी बेटी के पास गेलन आउ अप्पन दाई से ओकर फरमाइस पुछवलन  दाई आके राजा से कहलन कि छोटकी माई कहइत हथिन कि उनका ला एगेा हारुनी पंखा लेले अइथिन  राजा एकरो लिख के जात्रा पर निकल गेलन  तीरथ करके जब लौटे लगलन आउ जहाज पर सब समान लाद के बइठलन तो जहाज खुलबे न करे  ऊ जहाज के अहसन बात हल कि कोई मोसाफिर के कोई समान छूट जाय तो खुलबे न करे  से जहाज के हंकवताहर कहलन कि केकरो कोई समान छूटल हे  ऊ जा के ले आवे तो केकरो इयादे न परे बाकि जहाज न खुलल  तो अंत मँ राजा के इयाद परल कि हम छोटकी बेटी ला हारुनी पंखान लेली हे  से ऊ जहाज से उतर के हारुनी पंखा खोजे लगलन त एने जहाज खुल गेल  राजा सगरो खोजे आच कहे कि केकरो पास  हारुनी पंखा हे तो हमरा दे दे  ओकरा हम मुंह मांगा रुपेया देम बाकि हारुनी पंखा हाली न मिलल  एगेा अदमी राजा के बतौलक कि हारुनी पंखा इहां के बादसाह के पास हे  राजा बादसाह के पास गेलन आऊ पंखा मागंलन बादसाह कहलन कि हमरा पंखा बेचे ला तो नहे बाकि अपने भी बादसाहे ही तऽ हम अपने के पंखा दे देइत ही काहे से कि जऊरत पड़े पर अपने इहां से भी हम कोई समान ले आयम  ई सब सोच विचार के बादसाह राजा के हारुनीपंखा दे देलन  राजा ऊ पंखा लेके अप्पन घरे लौटलन आउ दाई से ऊ पंखा के छोटकी बेटीके इहां भिजवा देलन  दाई जब हारुनी पंखा लेके छोटकी राजकुमारी ही पहूंचलन तऽ ऊ नमाज पढ़इत हल से ऊ खिरकी से पंखा गिरा चल देलक  छोटकी राजकुमारी एक दिन गरमी से बेचैन हो रहल हल तो अप्पन लौंड़ी से कहलक कि जल्दी कहीं से पंखा लावऽ  लौंड़ी घरे में खोजे लगल तो ओही हारुनी पंखा मिलल आउ राजकुमारी के जाके ऊ दे देलक  राजकुभारी हौकै लगल तो पंखा में से खुब खुसबुदार हवा निकले  पंखा घुमौते घुमौते एक दफे उल्टे धुम गेल आउ तुरते उहां हारुन रसीद बादसाह  पहूंच गेलन  बादसाह पूछलन तू काहे ला बोलौलऽ हे  राजकुमारी कहलक कि हम काहे ला बोलबवऽ  राजा कहलन कि तूंही तो बोलयवे कयलऽ हे  राजकुमारी मनवे न करे  राजा रहस बतौलन कि पंखा के उलटा घूमौते हम आ जववऽ  अब तो राजकुमारी के जब मन चाह उलटे पंखा घूमा के बादसाह के बोलावथ  धीरे धीरे दूनो में परेम हो गेल  राजकुमार आउ बादसाह हारुन रसीद में खूब मोहब्बत बढ़े लगल  ई बात ओकर छट्की बहिन जान गेलन आउ छोटकी राजकुमारी से डाह करे लगलन  से एक दिन छवो राजकुमारी घरे से सीसा गूंड के छोटकी बहिन के पास पहुंचलन आउ कहल कि बादसाह के बोलावऽ  पहले तो ऊ नाहीं नुहीं कयलक बाकी अंत में चलांकी से बोलाबे ला तैयार भेल  एही बीच ऊ सब दासी से कहलन कि बड़ी गरमी हे जरा पंखबा लावऽ तो दासी ओही पंखा लौवलक  सीधे हौकते हौकते ऊ पेखा के उलटे हंउक देलक तो बादसाह पहुंच गेलन  तब तलक एहनी छवो बहिनिन बादसाह ला बिछावन बिछा देलन हल आउ ओऊरा पर सीसा के बुकनी छिड़क के चद्दर बिछा देलन हल  बादसाह अयलन आउ गरमी में अंगरखा निकाल के बिछावन पर भद दे पड़ गेलन  फिन तो उनकर आधा पीठ सीसा से चुीरा गेल  ऊ चिल्लाय लगलन कि जल्दी पंखा उलटा घुमावऽ  राजकुमारी पंखा उलटे घुमौलक आउ बादसाह अप्पन देस चल गेलन  उहाँ गेला पर उनकर काफी दावा बीरो भेल  राजा मरइत मरइत बचलन बाकि तइयो अइसन लगऽ हल कि उनकर बचे के कोई आसा न हे  एन्ने छोटकी राजकुमारी केतनो उलटा पंखा बुमावय बाकि बादसाह न आवघ  एक दिन लचार हाके राजकुमारी अप्पन लौड़ी के साथ बादसाह के खोज में निकलल  जाइत जाइत सांझ हो गेल तो एगेा पेड़ के नीचे ठहर गेलन  ऊ पेड़ पर एगेा हंस आउ हेसनी के जोड़ा रहऽ हल  रात में हंसनी पुछलक कि अब हारुन के बादसाह के का हाल हे तो हंस बोललकि अभियो बचे के कोई उम्मीद नऽ हे  हंसनी बोलल कि ऊ कइसे बचतन  हंस कहलक कि एकरा से तोरा का मतलव हे  हेसनी के जिद्द रोप देला पर हंस कहलक कि हमनी के विष्टा ले जाके कोई बेकती उनका उबटन के तरह लगा के गरम पानी से नेहा देत तो राजा बच जयतन  राजकुमारी ई बात सुनइत हल  बिहान हो गेला पर ऊ दासी के घरे भेज देलक् आउ अपने हंस हंसनी के विस्टा ले के फकीरिन के भेस में हारुन बादसाह के पास पहूंचलन  राजा के किला के बाहर उनकर दासी पानी भरइत हले जहां जा के फकीरिन पानी मांगलक  दासी पानी न देलक आउ कहलक कि बादसाह मरल जाइत हथ उनकरे नेहावे ला हम जल्दी पानी ले ले जाइत ही  फकीरिन कहलक कि हमरा पानी पिया दे  हम बादसाह के ठीक कार देम  दासी कहलक कि बड़े बड़े बइद हकीम हार गेलन तऽ तू ठीक करे चलले हें  जो जो  आउ ई कहके दासी बाद्साह के पास चल गेल आउ सब हाल सुनौलक  ई सुन के बाद्साह फकीरीन के तुरन बोलौलक आउ पानी पिये ला देलक  निहचिंत हो गेला पर बादसाह पूछलक कि अपने के का इलाज हे  ई सुनला पर फकीरीन हस के विक्टा के सुसुम पानी में घोर के बादसाह के दिन में तीन बार उबटन के तरह लगौलक  बादसाह एके दिन में ठीक हो गेलन आउ कहलन कि तोर जे इच्छा हे से मांगऽ  फकीरिन तीन चीज मांगलक छापा रूमाल राजा के अंगूठी आउ पानदान  राजा ई सब छोड़ के रुपेआ पैसा देल चाहलन बाकि ऊ कुछो न लेलक  अत में राजा ओकरा ई सब चीज देके  विदा कयलन  राजकुमारी तीनो चीज ले के अप्पन घरे आ गेलन  घर दुआर साफ सुथरा कराके हारुन पंखा के उलटे घुमा के हौकलन तो बादसाह खीस मैं नंगे तलवार लेले पहूंचलन  गुस्सा में बोललन कि तू मुझको काहे को बुलाया है  जान मारने के फेरा में तूं है  लड़की कहलक कि हम तोरा जान मारे के बजाय तोर जान बचउली हे  राजा कहलन कि एकर सबूत  राजकुमारी बोललन कि हम अपने के पास जाके दाई से पानी मांगली फिनो आप बोलौली आउ खाना पीना देली  बाद में हम दवा से अच्छा कइली  राजा कहलन कि सब झूठ हे तो राजकुमारी छापा रूमाल देखा देलन आउ अंत में राजा के अंगुठी आउ पानदान भी देखा देलन तो बादसाह के बिसवास हो गेल  बादसाह अफसोस करे लगलन कि हम काहे नंगा तलवार लेके अइली आउ गुस्सा में बोलली आउ ओकरे सामने ऊ तलवार तोड़ के फेंक देलन  राजकुमारी बादसाह से कहलन कि अब हमनी के सादी कर लेवे के चाहीं  झट पट सादी के तैयारी भे गेल  लड़को अप्पन बाप जान के महल तक फरस बिछा देलक आउ बाप जान के पास उहें आवे ला समाचार भेजलक  बाप जान लड़की से सब हाल पूछलन तो लड़की कहलक कि ई घड़ी कुछ न पूछऽ  हारुन रसीद बादसाह आउ राजकुमारी के सादी हो गेल  सादी हो गेला के बाद लड़की अप्पन बाप से पूछलक बापजान अव बतावऽ कि कउन केकर किस्मत से खा हे  बाप जान चुप रह गेलन  राजा रानी आउ मोती कुँअरा कहताहर द्वारिका प्रसाद सिछु ग्राम जईबिगहा पो० मखद्वुमपुर जिला गया  एगेा राजा रहे  ऊ एक दिन जगल में सिकार खेले गेल  दिन भर हरान होवे पर भी एको सिकार न मिलल  राजा निरास होके लौट रहल हल कि रास्ता में पालकी मिलल  ऊ में लाल सोलहो कहार बहत कीमती कपड़ा पेन्हले हलन  राजा सोचलक कि ई पालकी केकहार तो अइसन सुन्नर हे तो ई पालकी ओली केतना सुन्नर होयत  राजा ओकरा देखे के वास्ते पालकी से कुछ दुरी पर चले लगल  रजवा रात भर साथे चलल पर पालकी ओली के देख न सकलन  ऊ पालकी ओली रानी जब नदी में नेहाय लगल तब पालकी से नदी तक परदा लगवा देलक  जव भी पालकी से बाहर निकले तो परदा लगवा लेबे  ई तरह राजा दिन भर पालकी के पीछे लगल रहल बाकि ओकरा देख न सकल  आखिर राजा निरास हो गेल  पालकीओली के देखे के जव कोई आसा न रहल तब हार पार के रजबा अप्पन घर के ओर चले ला मुड़ल तो देखलक कि एगो पोटरी पलकिया पर से गिरल  रजवा घूर के ऊ पोटरिया उठा के देखलक तो ओह मे हरदी सुपारी मोती आऊ कुमकुम से रंगल थोड़ा सन चाउर हल  राजा ऊ सब के कोई मतलब न समझलक  बाकि रजवा के मन न लगे  ऊ बड़ी उदास रहे लगल  खाना पीना छोड़ देलक  रनिया पूछे तो बोलबे न करे  आखिर रनिया के ऊ पोटरिया देके कहलक कि जब तक एकर मतलब न जानब तव तक हमरा चैन न हे  रनिमा ऊ पोटरिया देख के कहलक कि ई सब के मतलब हम बता देव  अपने खा पीअऽ  हम ई पोटरिया देवे ओली से भेंट भी करा देवो  राजा खयलक पीलक तब रनिया ऊ पोटरिया के मतलब बतावे लगल  रनिया कहलक कि हरदी के माने हे कि पोटरिया देवेओली हरदी नगर के रहेओली हे  मोती के माने हे कि मोतीकुंअर ओकर नाम हे  सुमारी के मतलब हे कि ओकर  घर के पास सुपारी के पेड़ हे  कुमकुम से रगंल चाउर के मतलब कि ऊ तोरा चाहऽ हे  रनिया कहलक कि जब रात होय तो ओकर घरे चलल जाय  रजवा के ओकरा से भेंट कयले बिना चैने न पड़े  रजबा के ओकरे गांव में ससुराली हल  मोतीकुंअर हरदी नगर के एगो सेठ के लड़की हल  ऊ बिआह न करे के ठानले हल  रजवा आउ रनियां हरदी नगर चललन ओहनी दूनो नगर के बाहर एगो खंड़हर मैं जा के डेरा दे देलन  फिनो दुनो सेठ के भेस बना के मोतीकुंअर के दुकान पर पहुंचलन  ओकर बाप हीरा जवाहर के दोकान करले हल  दूनो सेठ बहुत तरह के जवाहरात देखलन बाकि एक्को न पसंद कैलन  तब सेठ घरे से दोसर जवाहरात लावे गेल  तब तक मोतीकुंअर जे रजवा के देखलक तो चीन्ह गेल  रजबा से रात में नगर के बाहर एगो मंदिर में मिले के बात तैय हो गेल  सेठ के एको जवाहरात पसंद न भेल  सेठ बढ़िया समान मंगावे के बचन देलक  ओहनी दुनो फिनो ओही मकान में चल अयलन  रात में रजवा ऊ मंदिर में पहुंचल  दूनो मे खुब बातचीत चलल  नगर के कोतवाल इ दूनो के मंदिर में देख लेलक  मंदिर के चारो ओर पहरा बइठा के ऊहां के राजा के खबर देलक कि सती माई के मंदिर में कोई मरद के साथे मोतीकुंअर हथ  ऊ राजा सुबह में मंदिर देखे ला कहलक  एन्ने ई राजा तो चारो ओर के पहरा देख के घबरा गेल  आखिर मंदिर के पिछला दरवाजा के पहरेदार के मिलौलक  कहलक कि खंडहर के मकान के पास जा के एतना कह दऽ कि भाई हो  केकर उंट खुल गेलहे  जल्दी ले आवऽ न तो पकड़ा के राजा के घर चल जयतो  रानी खंडहर में ई अवाज सुन के समझ गेल कि राजा पर खतरा आ गेल हे  तुरत पूजा के समान आउ नसा देल कुछ लड्डु लेके ऊ मंदिर में पहुंच गेल  लेकिन मंदिर के सिपाही ओकरा रोक देलक  रनिया कहलक कि हम तुरत पूजा कर के आवऽ ही  ले पहिले ही परसादी आउ नसा बाला लड्डू ओकरा दे देलक  रनिया भीतरे जाके अपनवाली साड़ी पेन्हा के ओही रस्ते मोतीकुंअर के मंदिर से निकल भागे ला कहलक तब तक सिपाही के नसा आ गेल हल  मोतीकुअंर मंदिर से निकल भागल  सबेरे राजा आयल तो देखऽ हे कि ओकर बेटी आउ दमाद मंदिर में सती माता के आगे विनती करइत हे  रजवा आउ रनिया कहलक कि एगो मनकामना पूरा करे ला सती माई के विनती करइत ही  राजा अप्पन बेटी दमाद के महल में ले गेल  स्ने ऊ कोतवाल के फांसी के खजाय भेल  बाकि कोतवाल कहे कि हम मंदिर में मोतीकुंअर के देखली हे  जब मोतीकुंअर सती माता के जरइत दीया में अप्पन कपड़ा जलावे आऊ न जले तो हमरा फांसी देल जाय  राजा ई बात मान लेलक  मोतीकुंअर के परीक्षा के दिन तैय हो गेल  इधर रजवा आउ रनिया अप्पन पिता के घर से बिदा होके फिनो ओही खंडहर में रहे लगलन  मोतीकुंअर के परीक्षा के दिन रजवा साधु के भेस बना के मंदिर के पास डेरा डाल देलक  मोतीकुंअर के परीक्षा में जाइत समै साधु पर नजर पड़ल  ऊ साधु से आसीर्वाद ला ओकर पास में गेलक  साधु पीठ ठोक देलक  फिनो मोतीकुंअर मंदिर मे जाके कहलक कि हे सती माई ई साधु के छोड़ के आज तक कोई मरद से छुअइली होय तो हमजर के राख हो जाई आउ ऊ अप्पन साड़ी दीया के ऊपर रख देलक बाकि ओकर एक सुता भी न जरल  परीक्षा में ऊ खरा उतर गेल  कोतवाल के फांसी हो गेल  कुछ दिन के बाद रजवा अउरत आउर रनिया सेनापति के भेस बना के सेठवा के घरे  महादेव के किरपा पहूंचल  सेठ से कहलक कि हम लड़ाई पर जाइत ही  साथे अउरत के ले जाना ठीक नऽ हे हमर औरत के अपने कुछ दिन अपने घर रखीं  लड़ाईं से लौट के हम एकरा ले जायम  सेठ ऊ अउरत के भेस में रजवा के रख लेलक  रनिया फिनो खंड़हरे में जाके रहे लगल  कुछ दिन के बाद सेठ के बड़का दमाद आयल  ऊ मोतीकुंअर के साय रजवा के खिड़की से देखलक आउ पहनान गेल कि ई मरद हे  रजबा भी देखलक आउ सेठ के दमाद के कटार से अयसन मारलक कि ओकर नाके कट गेल  नाक कटे से सेठ के दमाद राते मे लाजे भाग गेल  इधर रजवा के भी मोतीकुंअर भगा देलक  राजा फिनो आन के रनिया से सब बात कहलक तो रनिया कहकई कि तब तो सब काम बनले हबऽ  सुबह में हल्ला भेल कि सेठ के दमाद सेनापतिया के मेहररुआ के ले भगा गेलई  दू तीन दिन के बाद रनिया सेनापति के भेस में सेठ के पास पहुंचल आउ कहलक कि अपने के आसीर्बाद से लड़ाई में तो जीत के हम कुसल से तो आ गेली अब हमर धरोहर के लावऽ  सेठ के तो एको बोलिए न निकले  सेठ के मनेजर सेनापतिया से सब बात कहलक तो सेनापतिया खीस से नाचे लगल  तरवार निकाल के ऊ मारे ला तैयार हो गेल  आखिर मनेजर के समझावे से ऊ सांत होयल  सेठ आउ मनेजर मिल के सेनापतिया से मोतीकुंअर के सादी के बात सोचे के कहलक  पहिले ऊ तो तइया न होवऽ हल  आखिर बड़ी कहे सुने पर ऊ तैयार भेल  मोतीकुंअर भी सादी करे ला तैयार हो गेल  झटपट सादी हो गेल  सेनापतिया तरवार से सेंदूर देलक  सादी के वाद रोसगदुदी कराके घरे चलल  नगर से बाहर आके सब कहार आउ अदमी के लौटा देलक  फिनो खंड़हर में आन के राजा के लेलक आउ अप्पन राज में आ गेल  अब तो रजवा रनिया आउ मोतीकुअर सब अराम के साथ मिल चुल के रहे लगलन  महादै व के किरमा एगो पछिम देस के राजा हल  ओकरा बिआह हो गेल हल बाकि ओकर मन में एगो दूसर सुन्नर लड़की से बिआह करके ललसा हल से ऊधरे से निकल के ऊ पूरव देस में चल गेल  जाइते जाइते एगो जंगल में पहुंचल आउ तपस्या करे लगल  पूजा करते करते बड़ी दिन भें गेल तो ओकर पहिलका मेहरारू एगो कउवा के भेजलक तो ऊ कउवा आन के कहलक कि तोर मेहरारू बिजोग मे जर के मरल जाइत हथन  तइयो ई बात सुन के राजा के मन न पसीजल आउ ऊ कहलक कि जब तक हमर दोसर बिआह न होयत तब तक हम कुछो न सुनव  ऊ पूजा करते करते सूत गेल तो एक दिन ऊ देस के राजा के बेटी ओकरा भीरु आयल आउ राजा के उठावे लगल बाकि राजा न उठल तो ओकर चद्दर पर अपन हाल लिख के चल गेल  राजा उठल तो चदर पर के लिखल पढ़लक  पढ़ के ऊ बड़ी अफसोस में पड़ गेल आउ अप्पन सरीर के अपने तरवार से दू टूकड़ा कर लेलक  सांझ के महादे जी पारवती जी घूमे जाइत हलन  पार्वती जी ओकरा देख के कहलन कि ई तोरा बड़ी पूजा पाठ करकवऽ हे  जब तक एकरा न जीअयवऽ तब तक हम आगे न जबवऽ  महादे जी पारवती जी क बात सुनके राजा के धड़ के दूनो टुकड़ी के एक साथ जोड़ के अमरित छींट देलन आउ राजा जी गेल  राजा उठ के ऊ लड़का के खोज में चलल  ऊ ऊहां के राजा के पास गेल आउ ऊ  लड़की से सादी करे ला कहलक  राजा तइयार न भेल तो ई राजा लड़ाई करे ला तइयार होगेल  दुनो राजा में लड़ाई होवे लगल  ई राजा तो अकेले हल  कइसे पार पावथ  से महादे व जी के सुमिरलक  महादे जी भूत परेत के साथे उहां आ गेलन  खूब लड़ाई भेल  अवतो ऊ राजा अप्पन लड़की से राजा के साय बिआह कर देलक  सादी करके राजा रानी के साथ अप्पन घरे चलल  ओकरा घमंड भे गेल कि हमर रानी से बढ़के कोई दोसर सुन्नर न हे  राह में रजवा जाइत हल कि एगो बड़का गो नदी पड़ल  नाब पर ऊ पार हो गेल तो बड़ी जोर से आन्ही बुनी आयल आउ नाव बह गेल  पानी मे राजा नदी के रानी के देखलक तो ओकरा देख के बेहोस हो गेल  कुछ देर के बाद होस आयल तो नदी के रानी भी ओकरा से परेम करे लगलक  राजा ओकरो से सादी कर के उहई रहे लगल  ऊ रानी भी उहई आ गेल  कुछ दिना के बाद राजा के अप्पन देस के इयाद आयल तो घरे चले ला कहलक  सब मिलके घरे चले लगलन तो नदी उनका एगो कंगना आउ मोर देलक  ओहनी सब मोर पर बइठलन आउ ऊ उड़के एहनी तीनो के रजवा के देस मे पहुंचा देलक  इहां आन के राजा अप्पन तीनों रानी के साय परेम से रहे लगल आउ बढ़िया से राज पाट करे लगल  हीरा आउ राजकुमारी  कहताहर जगदीपा सिछु मो० बेलखर पो० करपी जिला गया  एगो बढ़ई मिस्त्री दू प्राणी हलन आउ लकड़ी काट के बेचऽ खा हलन  एक दिन मिस्त्री जंगल से लकड़ी काट के लउटिइत हलक तो ओकरा पियास लगल  ऊ बोझा रख के पानी पीये गेलक  तब तक बोझा पर एगो मनिआरा सांप आन के बइठ गेल  ऊ ओकरा भगावे ला एगो लाठी खोजे गेल तो एन्ने साँपवा एगो लाल उ्गिल के भागा गेल  मिस्त्री आन के देख दाख के बोझा उठौलक आउ नीचे गिरल लाल पत्यर के ले लेलक  बजार मे आनके लकड़ी बेचक आउ लाल बेचे गेल तो ओकरा एगो साव एक लाख देवे लगलई  ऊ समझलक कि गप्प करइत हे  से दुसर बनिया भीर गेलल तो ऊ सवा लाख देवे ला कहकई  बढ़ही सवा लाख मे लाल बेच के घरे चल आयल  एन्ने साव उहां के राजा ही नालिस कर देलक कि सेठवा हमर गँहकी के भड़का के लाल खरीद लेलक हे  से राजा बनिया के बोला के सवा लाख दे देलन आउ लाल ले लेलन  राजा सोचलन कि तीन बादसाहत के बराबर एगो लाल होवऽ हे से ऊ लाल के लेके रानी के दे देलन  दोसर दिन राजा अप्पन मनेजर से कहलन कि तू रानी भीर से लगल माँग लावऽ  मनेजर लाल गेलन तो रानी बक्सा खोललन तो ओकरा मे एगो लइका देखइत हथ  रानी कहलन कि राजे जी के तनी भेज दऽ  राजा जी अयलन तो बक्सा में छव महीना के एगो लड़का देखलन  राजा बड़ी खुस होयलन आउ ओकर नाम लाल धर देलन  कुछ दिना के बाद रानी के आउ एगो लड़की जलम लेलक  एगो ओकर नाम हीरा रखायल  दुनो एके साथे रहे लगलन  कुछ दिन के बाद इसकूल में भी दूनो साथे जाय लगलन  दूनो एक दूसर के देख के खूब हसथ तो गुरुजी ओहनी के दूगो कमरा में अलग अलग बैठा के पढ़ावे लगलन  इसकुल से छुदटी भेल तो रस्ता में दूनो बतियलन कि अब हमनी के इहां रहे से काम न चलतवऽ से कहीं सिकार खेले चलऽ  हीरा कहलन कि हम तोरा उहई राजनीति भी सिखा  देवऽ आव पढ़ा भी देबवऽ  दोसर दिन भिन्सरवे दूनो दू घोड़ा पर चढ़ के निकल गेलन  ओहनी दुनो सिकार खेलते खेलते दूसर राजा के जंगल में चल गेलन  तब हीरा के पियास लगल  ऊ पियास से बेचैन हो गेलन आउ लाल से कहलन कि हमरा जल्दी पानी पिआंवऽ  नऽ तऽ पियासे हम मर जबवऽ  इ पर लाल कहलन कि तू तो हमरा पढ़ावे ला आउ राजनीति सिखावे ला कहलऽ हल आच अपने मरे लगलऽ  फिनो लाल कहलन कि  देखऽ उहा चील्ह मंड़राइत हवऽ से उहई पानी मिलतवऽ  अभी दूर हवऽ  से ओहनी कसके घोड़ा दउड़वलन  ऊ जाह पर दुनो पहुच गेलन तो देखइत हथ कि एगो खूव बढ़िया महल बनल हेअऽ  बीच में एगो कुंआ हेअऽ जेकरा पर डोल डोरी रखल हेअऽ  घोड़ा के पेड़ में बांध के पानी भरे लगल  डोरी उठवलन आउ कुआं में डोल डाललन तो देखइत हथ कि चर पांचगो लइकनके मुड़ी ओकरा में हंसइत हेऽ आउ कहइत हे कि हमनियों पहिले तोर नियर लाल हली  जब तोर बालटी पानी में ठेक जतवऽ तऽ दानवा खा जतवऽ आऊ मुडी इहईं चल अतवऽ तोहर  लाल बालटी निकाल के बाहर कयलन आउ उहां से बाहर भागइत भागइत दूनो दोसर राज में आ गेलन  उहा फिनो हीरा कहलन कि पियासे प्रान छटल जाइत हेअऽ  लाल कहलन कि एही राजनीति सिखावे ला कहलऽ हल कि अपनहीं पिआसे मरल जाइत हऽ  फिनो संतोस करके दूनो आगे बढ़लन आउ जहां चील्द मंड़राइत हल उहा रुकलन  उहा देखलन कि एगो बड़का गो मकान हेअऽ  ओकरा में एगो बूढा रह हेअऽ  ओकरा सातगो बेटा आउ सात गो पुतोह हेअऽ  एगो बेटी भी हेअऽ  बेटिया छोड़ के ओकरा ही सभे ठगे के काम करऽ हले  लाल कुंआ देख के पानी भरे ला जइसहीं तइयार होयलन तैसहीं बड़की पुतोहिया घरे से निकल के कहलक कि ई का करइत हऽ बाबू  से हम तोरा पानी पिलायब तब तक दूसरकी निकलल आउ खटिया ले आयल तिसरकी बिछौना बिछा देलक  ई तरह से सब काम में लग गेलन  ननदी पंखा हंउके लगलन  उन खनी पुतोहिन खाना बनावे लगलन  ऊ सब चीज में जहर मिला के सब खाना तैयार कयलन  एन्ने पंखा के हवा लगे से लाल के नीन पड़ गेल  सोते में ओकरा देख के लड़कि्या के मोह भे गेल आउ आंख से आंसू चल गेल  लाल रोवे के कारण पूछलक  लड़किया कहलक कि हमर भौजाई खाना में जहर डाल के बनौलकधुन हेअऽ  तू खयबऽ आउ तुरते तोर जान चल जयतवऽ  ओहनी रहागीर के ठगे के काम करऽ हथ  एही से हमरा रोआई छुट गेल  लाल लड़किया के पांच असर्फी दे देलक  फिनो हीरा से पूछलक कि हमनी के बचे के उपाय करे के चाहीं  हीरा सब पुतोहन के कहलक कि तोहनी जीभ निकलले एगो घर में खाना ले आवऽ हमनी दू्नो अब खबउअऽ  ओहनी ओइसहीं खाना लावे लगल तो लाल ओहनी के जीभ काटले जाय  ओहनी सब अललाइत रहलन आउ ई दूनो घोड़ा पर चढ़ के भाग गेलन  एने सब ठगवन भाई पहुंचलन तो खाय पानी माँगे लगलन  एहनी के जीभ तो हइए न हल से सब अललाय लगलन  भइवन देखलन तो एहनी के जीभे न हेऽ  ओहनी समझगेलन कि एहनी केकरो फेरा में पड़ गेल हेऽ  से ओहनी के सांढ़नी पर चढ़ के रगेदलन  देखलन कि हीरा लाल घोड़ा पर भागल जाइत हेऽ  पीछे से ठगवन के आवइत देख के लाल बोललन कि अब हमनी के जान गेलवऽ  हीरा कहलन कि गउवां में जा के झट से एगो मकान  हीरा अप्पन घर बतौलन  राजा सादी के बारे में मूछलन तो हीरा कहलन कि हमर देस के चाल से सादी होयत तो करम  राजा ई सर्त के मान लेलक आऊ चट मंड़वा पट भतवान होके सेनूर तलवार से देके सादी हो गेल  सादी के बाद जब कोहबर मिलल तो दूनो बीच में तलवार रख के सूत रहलन  कछ दिना के बाद हीरा राजा से आंग्या माग के रात में चउंकीदारी करे लगलन  एक दिन रात में एगो लइका दीसा फिरे ला निकलल तो राजा के मेहमान डाटलन तो लइकबा कहलक कि सरकार हमरा गरीब लइका गुने न डाटित ही  से उका पनेरनिया रोज राते में अप्पन भेंड़ा चरावऽ हे  हीरा कहलन कि चल देखाबऽ तो ऊ कहा हे  लइकबा हीरा के लेके पनेरनिया भीर पहंचल तो पनेरनिया भेंड़ा के साथे निकलल  राजा कहलन कि एकरा जल्दी मानुस बनाव न तऽ अभी जान मार देबऊऽ  पनेरनिया ओकरा अदमी बना देलक आउ घर मे लुका देलक  एने हीरा लाल से कहलन कि हम तोरा राजा के बेटी से सादी करदेलिवऽ हे से राजदरवार में चल जा  लाल जाके देखइत हध कि राजकुमार एक पाटी तर अलगेा सुतल हथ आउ बीच मे तलवार रखल हे  एहू जाके एक दने ओयसहीं रोज सुतेलगलन  एक दिन लड़किया कहलक कि हमरा नीच के संग सादी हो गेल हे  लाल बातसुन के रात में उठलन आउ अप्पन किराया ओला घर में फिनो आ गेलन  राजकुमारी भी इनकर पीछे पीछे आ गेल  इहाँ राजा के लड़की हीरा आउ लाल तीनो साथे रहे लगलन  कुछ दिन के बाद राजकुमारी के ओही घर में रख के हीरा आऊ लाल चललन  उनका जाइत देख के फिनो ठगवन मारे ला चललन  इहां हीरा आउ लाल घोड़ा पर पीठ में पीठ जोड़ा के दूनो दने से ठगवन के साथ लड़े लगलन आऊ ओहनी स्ब के काट देलन  अ्ब एगो बुढ़वा ठग बच गेल  ऊ कहलक कि हम एगो अकेले बच गेलिअऊ हे  से बाबू हमरा ले के चलऽ तोरा टहल टिकोरा करबवऽ  तीनो साथे चललन जहां पोखरा में से नाग निकलके मिस्त्री के लकड़ी के बोझा में लाल उगिललक हले  पोखरा पर उतर के हीरा ओकरा मे नेहाय गेलन तलग बुढ़वा लाल के मूड़ी पर अइसन तलवार मारलक कि ओकर मूड़ी कटगेल  हीरा पोखरा से रोते अयलन बुढ़वा कहलक कि अब का देखइत हें  चल हीरा  हीरा चले लगलन आउ अप्पन गहना गिरावे लगलन  बुढ़वा से कहलन कि हमर गहना उठाके दे अंत में चन्द्ररहार गिरवलनऽ आउ मांगलन तब हीरा कहलन कि हमरा तूं ले जा के का कर्वें  तूं तो बूड़ा हो गेले हें  तोर लइका हइए न हउ  तूं हमरा छोड़ आउ चन्द्रहार लेले  बुढ़वा जैसे ही चन्द्रहार लेवे ला निहुरलक कि हीरा तलवार निकाल के मार देलन  ऊ ओहिजा मर गेल  हीरा घोड़ा लौटा के पोखरा पर ले गेलन  ऊ लाल के मुड़ी आउ देह लेके रोवे लगलन  आधी रात में एतना जार बेजार रोवे लगलन कि ऊनकर रोआई सुन के पेड़ के पता झरे लगल  पोखरा के पानी ऊखिल बिखिल होवे लगल  जंगल के पेड़ पौधा जनावर सब बेआकुल हो गेलन  ओही रस्ता से महादे जी आउ गौरा पारवती जी जाइत हलन  पारबती जी कहलन कि कउन रोइत हे  चल के देखे के चाही  हठ कयला पर दूनो देखे गेलन तो देखइत हथ कि ओकरा रोआई सुन के पोखरा के पानी सुखइत हे  फल फरहरी गिरइत हे  पारवती जी के जिदद कयला पर महादे जी लाल के जिआ देलन आउ अपने अन्तर्धान हो गेलन  एनो हीरा आउ लाल फिनो किरायाओला घर में आ गेलन जहाँ राजकुमारी आसा में रह रहलन हल  किराया के घर में आ गेला पर राजकुमारी से हीरा पूछलन कि लाल काहे भाग गेलथुन हले  राजकुमारी कहलन कि एक दिन हम कहली कि आज तलक कई दिन से साथे सुतली बाकि बोलचाल न भेल हे से मालूम पड़इत हे कि हमरा नीच के संग सादी हो गेल हे  इ बात सुन के लाल उहा से चल अयलन तो हमहूं इनका साथे इहां तक आ गेली हे  हीरा कहलन कि हमहूं इनका साथे एतना दिन से रहली हे बाकि उनकर जात न जान लीं हे से पुछेके चाहीं  हीरा उनकर जात पुछे लगलन बाकि लाल बतावे ला न तैयार होयलन  एक दिन ऊ कहलन कि हमर जाते जाने ला हवऽ तो चलऽ ऊ पोखरवा पर बता दिवऽ  पोखरा में जाके लाल हेल गेलन आउ कहलन कि फिनो हमर जात पुछवऽ  हीरा पूछलन कि जतिया तो बतावे ही पड़तवऽ  लाल भर छाती पानी मे चल गेलन आउ कहलन कि अव अइवऽ कि जात जइवऽ  हीरा कहलन कि आवऽ चाहे न आवऽ बाकि जात बता दऽ  लाल भर गर्दनपानी में गेलन तइयो हीरा कहलन कि जात बता के जा  लाल पोखरा मैं डूब गेलन आउ एगो बड़का गो मनिआरा सांप पानी के छत फोड़लक आउ बोलल कि एही हमर जाते हे  अबतो हीरा जार बेजार रोइत राजकुमारी के साय किरायाओला घर में आ गेलन  ऊ ओकरे मे रहे लगलन  हियां आन के हीरा कहलन कि जे अदमी हमरा लाल से भेंट करा देत ओकरा पांच डलिया सोना आउ पांच बीड़ा पान देवो  एगो बाबा जी ई बात सुन लेलन  ऊ कहलन कि हम पता लागा देम  ऊ पाँच डलिया सोना ले जा के बाल बच्चा के खाय पीये ला दे देलन आउ अप्पन पान खा के खोज में निकललन  योड़े देर में समेआना टंगा गाल  जाइत जात उनका सांझ हो गेल तो ओही पोखरा के किनरि रात में ठहर गेलन  जब आधा रात भेल तो देखइत हथ कि उहाँ इन्द्ररासन लगे लालगल  परी लोग जुट गेलन  इन्दर भगवान आ गेलन  खूब इन्दरासन जमल  जब रात गिरल तो एक एक करके सब जाय लगलन  एगो के ओकरा में से पेसाब लगल  तो तीसरका चाल करकई कि लाल लाल कहां गेलऽ  बाबा जी जे खोढ़रा में तुकायल हथन से जान गेलन कि एही लाल हेय  ऊ जा के हीरा से कह देलन कि उनका पता तो मिल गेलवऽ हे  बाकि मिलना मोसकिल हवऽ  दोसर दिन ऊ बाबा जी हीरा आउ राजकुमारी तीनो ओही पोखरा पर गेलन आउ पीपर के खोढ़रा मे नुका गेलन  आधा रात मे इन्दरासन जमल  खुब नाच गान भेल आउ परी लोग पोखरा में कृद कृद के छिप गेलन  एने लाल के पेसाब लगल तो एनही रह गेलन  बाबा जी उनखा चीन्हा देलन  हीरा आउ राजकुमारी लाल के गला मे जा के लटक गेलन आउ छोड़बे न करथ  तब लाल कहलन कि हम अइसे तोहनी साथे न जबवऽ  कल्ह तू साधु के भेस मे आवऽ आउ हम तबला बजावे में ढील देववऽ तो इन्दर महराज पूछतथुन कि कोई बजवइया हे तो तूं तइआर हो जइहंऽ  हम तोरा अप्पन सब राग रागनी दे देबवऽ  इन्दर भगवान पसन्न हो जथुन तूं हमरा मांग लिहंऽ तबहिये हम तोहनी के साध चलबवऽ  दोसर दिन फिनों रात के इन्दरासन लगल बाकि आज लाल के तबला जमवे न करे  से इन्दर महराज पूछलन कि कोई तबला मजावऽ हे  से हीरा साधु के भेस मे उहां हइए हलन  ऊ तबला बजावे लगलन इन्दरासन डोल उठल  इन्द्र भगवान खुस होके वर माँगे ला कहलन  हीरा कहलन कि अपने परसन्न ही तो हमरा लाल के दे दिहीं  इन्दर भगवान कइसहूं मन मसोस के लाल के दे देलन  हीरा आउ राजकुमारी लाल के लेके किरायाओला घर मे अयलन  कुछ दिन के बाद उहां से लाल अपन हीरा आउ राजकुमारी के साय अप्पन घरे आ गेलन  घरे आन के ऊ लोग खुसी मे राजपाट करे लगलन  खिस्सा खतम पैसा हजम  चतुर राजकुमारी कहताहर रामप्योर सिछ माम बेलखर जिला गया  एगो राजा हलन  ओकरा एक्के गो बेटा हल  राजकुमार के सादी ला बड़ी मानी कुटुम आत्रऽ हलन बाकि राजकुमार कहलन कि जे हम्मर पांच लात रोज सहत ओकरे से हम सादी करम ई सुन के सब कुटुम भाग जाथ  एक दिन एगो राजा राजकुमार के सादी ला पूछे ला आयल  राजकुमार अप्पन सर्त सुनौलन तो राजा सुन के अप्पन घरे लौट गेललन  घरे रानी पूछलन कि लइका ठीक होलवऽ कि नऽ  तब राजा उहां के सब हाल आउ लड़का के सर्त सुना देलन  बीचे में उनकर लड़की बोलल कि हम पांच लाती रोज खाय ला तैयार ही  ईकरार पर शादी तय हो गेल  जब इहां महल में राजकुमार के रानी आयल तब रात में ऊ अप्पन महल में गेलन  पहिले एक लाती ऊ पलंग पर देलन तो इयाद पड़ल कि पांच लात मारली नऽ  तो रानी पूछ देलन कि काहे खड़ा हऽ  तब राजकुमार कहलन कि हमरा पाँच लात मोरे के चाहइत हल  तो रानी कहल कि कउन कमाई पर  पहिले हमरा कमा के देखा दऽ तो फिर मारिहंऽ  एतना सुन के राजकुमार कमाय ला घर से निकल गेललन  रास्ता में सोचलन कि हम ऊ राज में चलीं जहाँ के सब बात अजगुत हो हे  उहाँ सच देख के गेला पर उहां के राजा झूठ सीध कर दे हल  जब राजकुमार ऊ राज मे पहुंचलन तो देखइत हथ कि बडी मनी बगुला कँठस्थ रमायन पढ़ित हेय  ओकरा से आगे ऊ राजा के राज के गांव के पास एगो नदी बहइत देखलन  ओकरा मे वानर नाव खेवइत हल  राजकुमार सोचलन कि ई बड़ी सच्चा देस हे  उहाँ से राजा के पास गेलन आु कहलन कि अपने के देस बड़ी सच्चा हे  सु्न के राजा अपन मुंसी के लिखला हुकम देलन  राजकुमार बगुला आउ वानर के काम बतौलन आउ मुंसी जी ऊ बात के लिख लेलन  तीनो फिन ऊ घटना के देखे चललन  जब उहां पहुंचलन ता सब झूठा हल  फिन लौट के अयलन तो राजकुमार के सजाय मिलल  राजकुमार सजाय पा के एक तेली के को्ल्हूम में जोतल गेलन  जोतइते जोतइते उनकर घेंच में रिठा के घट्ठा पड़ गेल आउ मोझ दाढ़ी नौह सब बढ़के बैल के तरह हो गेल  इधर राजकुमार के रानी एक रात ई सब बात के सपना मे देखलन आउ ससुर के कह सुनौलन कि बाबूजी हम तीरथ करे जायम हमरा कुछ पईसा चाही आउ एगो कुत्ता आउ एगो बाज चाहीं  रानी ई सब लेके चललन  ऊ राज में जा के देखलन तो सच्चे में बगुला रमायन पढ़इत हे  उहां बाज के बैइठा देलन कि एक्को बगुला कहीं भागे न पावे  फिनो आगे गेलन  तो वानर के नाव खेवइत देखलन  उहां कुता के बइठा देलन कि कोई वानर भग न पावे  रानी फिन ऊ राज के राजा के पास गेलन  जा के कहलन कि अपने के देस बड़ी सच्चा हे  एकरा पर राजा अप्पन मुंसी से सब बात लिखौलन आउ तीनो जांच में निकललन  आन के देखलन त ठीके में वानर नाब खेबइत हे आठ बगुला रमायन पढ़इत हे तीनो लौट के दरबार मे पहुंचलन  राजा इनाम देवे ला चाहलन  सपना के बात इयाद करके रानी अपना मरदाना के छोड़वे ला राजा से कहलन कि तेली के कोइमें जोतल अदमी के दे देल जाय  राजा ऊ अदमी के दे देलन  रानी उनका बनमानुस के तरह देखलन आउ एगो बजार में लौलन  हर हजामत बनवा के नेहवा धोआ के ओकर नोह केस ओकरे आंगेछा में ऊ बाँधके ले लेलन  रानी ओकरा दोसरा कपड़ा पेन्हा के आउ कुछ पइसा दे के उहई छोड़ देलन आउ अप्पन घरे कुत्ता आउ बाघ लेके पहुंच गेलन  कुछ दिन के बाद राजकुमार भी अप्पन घरे महुंचलन  रात मॅ ऊ अप्पन महल में गेलन त पलंग पर एक लात रखते इयाद पड़ल कि पांच लात मारली नऽ  तब रानी पुछलन कि काहे खड़ा हऽ  एकरा पर राजकुमार कहलन कि हमर पाँच लात मारे के नेम हल से नऽ मारली  तब रानी अप्पन बकसा से आंगेछा निकाल के कहलन कि ई केकर अंगोछा हे  ऊ खोल के देखा देलन कि एही कमाई पर लात मारवऽ  आउ भी जरा अप्पन घेंचो के तमासा देख लऽ तऽ मारिहऽ  तब तो राजकुमार मूरछित होके गिर परलन आउ बड़ी देर के बाद ऊ होस मे अयलन  तब दिन से राजकुमार बढ़िया से रहके खुसी से दिन बितावे लगलन  संत बसंता कहताहर झरिका प्रसाद सिछ ग्राम जईबिगह मौ० मखदुमपुस जिला गया  एग जंगल में गा्य आउ सेरनी रहऽ हले  दूनो में खूब दो्स्ती हले  दूनो के एगो के दोसर बिना चैन न रहऽ हले  एको छन दुनो अलगे न हो हलन  दुनो गाभिन होयलन आउ दूनो के बंचा जलमल  ऊ दूनो के बचवन में ही खुब इयारी हो गेल  दुनो एके साथ रहे खाय मीय आऊ खेले  गते गेते ओहनी सेआन हो गेलन  एक दिन गइया आउ सेरनिया एगो झरना में पानी पीअइन हले  गइया उपरे आऊ शेरनिया नीचे पीअइत हले  गइया के मुंहमा के लेरवा सेरनिया के मुंहमा में पनिया के साथे गेल  ओकरा बड़ी मीठा लगल  सेरनिया सोचलक कि जेकर लरि एतना मीठा हे ओकर मांस केतना मीठा होतई  ई सोच के सेरनिया गइया के मार के ओकर मांस खा गेल  ऊ आन के अकेले अप्पन मांद में बइठल हल कि ओकर बचवा आउ बछड़वा आयल  सेरवा अप्पन मइया से पूछलक कि मंइया मंउसी न हउ  त सेरनिया बोलवे न करे  सेरवा बड़ी जिद्द कैलक  अब सेरनिया के सच्चे बतिया कहे पड़ल  सब बात सुनके सेरवा अप्पन मइया के भी मार देलक  अब सेर आउ बछड़ा दूनो एक सा्थ रहे लगलन  एक दिन सेरवा एगो बेपारी के बैल मार के खैलक  ओकर घंटिया के लेले आयल  ऊ घंटिया के बछवा के देके कहलक कि ले जब कहीं चरे जइहें आउ तोरा पर खतरा अतउ तऽ ई घंटिया के बजइहें  हम तुरत पहुंच जबउ  एक दिन बछवा सेरवा के परीछा लेल चाहलक  ऊ घंटी बजावे लगल  ऊ घड़ी सेरवा हरिन के पकड़े के ताक में हल बाकि घंटिया के अवाज सुन के दउड़ल  इहां आयल तो कोई बात न देखलक  पूछे पर कहलक कि हम अइसहीं देखऽहली कि इयार आवऽ हय कि नऽ  एकरा बाद फिनो एक दफे बछड़वा एगो सिकारी के हाथ में पड़ गेल  अबरी ऊ बड़ी बार घंटी बजौलक  सेरवा भी घंटी के अवाज सुनलक बाकि सोचलक कि बछवा तो कभी कभी अइसहीं घंटी बजा दे हे  ऊ एगो सिकार पकड़लक हल से ओकरा खा के उहां चलल  उहा आयल तो देखऽ हे कि बछवा के तो सिकरिया चीड़ फाड़ देलक हे  सेरवा बड़ी दुखी भेल बाकि अब पछतावे से का होत हल  सेरबा सिकरिया से कहलक कि तू हमर इयार के तो मारिए देलें बाकि एगो काम कर तो बचवें लकड़ी चुन के एगो चिता बनाव  ओकरे पर हम्मर इयार के जला दऽ  सिकारी के ओइसने करे परल  जब चिता जले लगल तो सेरवा भी ओकरे में कृद गेल आउ बछड़वा के साथे जर गेल  ई तरह दूनो इयार एके चिता पर जर गेलन  ना कुछ दिन के बाद ओही जगह पर दूगो एकतनहा बांस उग गेलक  एगो राजा के एगो लड़की हल  ओकरा कहना हल कि हम ओइसने बांस के मड़वा में सादी करम जेकरा में दूगॊ एकतनहा बांस होय  राजा के अदमी खोजइत खोजइत ओही जगह पहुच गेल  ऊ बांस काट के ले गेल  ओही बांस के मड़वा में राजा के लड़की के सादी होवे के तैय होयल  जउन समय लड़की के सेनूर पड़े लगल ओही समय बांस फट गेल आउ ओकरा से दूगो बालक निकलल  राजा ऊ दूनो बालक के पोसलन  राजा के आउ कोई लड़कन न हले  राजा के दोसर सादी हल रानी नया हलन  दूनो बालक के नाम संत वसंत रखल गेल  ऊ रात दिन बढ़े लगलन  ओहनी नइकी रानी के अच्छा न लगऽ हलन  ऊ ओहनी के अपना ही से हटावे चाहऽ हलक  एक दिन दूनो बालक गेंदा खेलइत हलन कि गेंदा उछिल के रानी के गोद में चल गेल रानी के एकरा से बहाना मिल गाल  ऊ कोप घरमे चल गेल  राजा ओकरा मनावे गेलन तऽ ऊ कहलक कि जब तक हम ऊ दूनो लइकन के करेजा पर नेहाम न तब तक हमरा सांती न होयत  हम तोर अउरत ही कि तोर बेटवन के भी ही  ऊ दूनो हमरा से मजाक करऽ हे  ऊ सब हमरा तनिक्को न सोहाय  हम ओकरा देखल न चाहीं  का करे राजा बेआधा के बोला के कहलक कि ऊ दूनो बालक के जंगल में मिला के ले जो आउ ऊ सबके करेजा निकाल ले आव  वेआधा ऊ दूनो बालक के जांगल में ले गेल  सब अपने में सोचे लगल कि ई अबोध लइकन के मारे से का फायदा  एगो बूढा बेआघा कहलन कि राजा के का पता हे  ई लइकन के छोड़ दे आउ जानवर के करेजा ले जा के दे दे  ऊ दूनो बलकवन के दुर देस मे जाय कह देलक आउ वेआधा जंगली जानवर के कलेजा ले आन के राजा के दे देलक  रानी खुस हो के आराम से रहे लगल  उधर दूनो भाई के चलते चलते रात हो गेल  ओहनी एगो पेड़ के नीचे ठहरे के विचार कयलन  बड़का भाई सुत गेल आउ छोटका भाई बसंत रात कें पहिला पहर में जंगली जानवरके डर से जागल रहल  ओही पेड़ पर एगो तोता आउ एगो मैना रहऽ हल  मैनवा तोता से कुहलक कि एगो खिस्सा सुनाबऽ  तोतवा कहलक कि आपबीतीं सुनइअउ कि परबीतीं  मैनवा बोलल कि आपबीती तो रोज कहऽ हें आझ पर बीती सुनावऽ  तोतवा एही दूनो भाई संत बसंत के खिस्सा कहे लगल आउ एहनिए के पूरा खिस्सा कह देलक  बसंत सब खिस्सा  सुनइत हल  खिस्सा खतम हो गेला पर मैनवा पूछलक कि तोरा में का गुन हउ  तू एकनी के का मदद कर सकऽ हे  उ तोतवा बोलल कि जे हम्मर मांस खायत ओक्रा दोसरे दिन राज मिल जैतई  मैनवा कहलक कि जे हमर मांस खायत ओकरा मुंह में से दूगो लगल रोज निकलतई आउ कुछ दिना के बाद ओकरा आधा राज मिलतई  एतना कहके तोतवा मैनवा बसंत जे आग लहरा के तापइत हले ओकरे में गिर गेल आउ दूनो आग मे पक गेल  बसंत सब बात सुनइत हल ऊ मैनबा के मांस खा के संत के उठौलक  ऊ भुखले हल से ओकरा तोतवा के मांस खिआ देलक  एकरा बाद संत जागल आउ बसंत सुत गेल  कुछ देरी में एगो राछस ओही पेड़वा तर आ रहल हल  संत धनुस ले के ऊ राछस के खदेरलक  राक्षस भाग चलल  संत राछस कं खदेरइत खदेरइत बड़ी दूर तक गेल बाकि राकस नऽ पकड़ा सकल आउ भोर हो गेल  नगीचे में एगो सहर हल  ऊ सोचलक कि बजार हे से उहां गेल  ऊ गांव के राजा मर गेल हल आउ कह गेल हल कि जे पहिला अनजान बेकती मिलतउ ओकरे हमर राज पाट दे दिहे  राजा के अदमी चारो तरफ बैठल हलन से ओहनी संत के देखते ओकरा पकड़ के ले गेलन आउ ओकरा राजा बना देलन  संत राज के काज में फंस गेल आउ अप्पन भाई के भुल गेल  एने भोर में बसंत के नीन टुटल नोतो भाई के न देख के घबड़ा गेल  सोचलक कि उनका जंगली जानवर खा गेल इया कि कहीं चल गेलन  ओकरा खोजइत खोजइत कुछ दिन बीतगेल  एक तुरी बसंत के पिआस लग गेल तो एगो तलाब में मूंह धो के पानी पीये लगल  ओकर मुंह से दूगो लाल गिरल  वसंत के रात के बात इयाद पड़ गेल  सोचलक कि भाई के कहीं राज मिले के हल से चल गेलन  ई भी एगे लाल के बेच के अपन के खाय के इंतजाम कयलक आउ एगे जमा रखलक  एही तरह दू लाल बसंत के मुंह सं रोज निकले लगल  एक लाल ऊ रोज जमा करे लगल  बसंत घुमते घामते एगो दोसर राज में चल गेल  ऊ राज में रात खानी एगो राक्षसनी आवऽ हल जे गांव के लोग के खा जा हल  राज उजाड़ हो जा रहल हल  कोई ओकरा डर के मारे के उहां रुके के हिम्मत न करऽ हल  राजा ढोल पिटा देलक हल कि जे ओकरा मार देत ओकरा आथा राज दे देव  बाकि कोई न तैयार हो हल  बसँत ओही सहर के बागेचे में पहुंच गेल  रात मे बसंत एगो रोसनी देखलक तो पेड़ पर चढ़ गेल  तइयो ऊ राछसनी बसंत के सऊंसे निगल गेल  बसंत राक्षसनी के पेटे मे छुरी निकाल के ओके चीरे लगल  राक्षसनी चिल्लाय लगल आउ सहर के ओर दउड़ल  सहर के लोग छिप के देखलन कि राक्षसनी बीच सहर में जाके चित्ते गिर गेल आउ बसंत ओकर पेट चीर के जीते जी बाहर निकल गेल  राक्षसनी मर गेल  सहर के सब लोग बड़ी खुस होयलन आउ ओहनी बसंत के राजा के घरे ले गेलन  राजा बड़ी खुस होके ओकरा आधा राज पाट दे देलक आउ अप्पन बेटी से बिआहो कर देलक  बसंत सुख चैन से उहां राज करे लगल  उधर संत के कुछ दिना के बाद इयाद आयल तो भाई के खोजवावे लगल बाकि पता कहीं न चलल  आखिर में ढोल पिटवा देलक कि जे संत बसंत के कहानी सुनावत ओकरा एक हजार असर्फी इनाम देम  ई खबर बखंत के मिलल  ओकरा छोड़ के कोई दोसर तो ऊ  के उनका पकड़ लेलन आउ कहलन कि आठ सेर मिठाई ले ले इया आठ सौ रुपेया ले ले  एकरा पर राजकुमार कहलन कि हम रुपेया न लेम न मिठाइये लेम बाकि दिलवर जान से हम सादी करम  तब हलुआई राजकुमार के सात डेवढ़ी के भीतरे ले गेलन आउ कहलन कि ई इनरा के रूपया से भर देवें तो दिलवर जान से तोर सादी हो जतऊ  लड़का डेरा से सब रुपेयालान के इनार में टाल देलक आउ नोकरी करे लगल  ऊ सब रुपेया इनरा में डलले जाय  बाकि इनरा में कुछो न बुझाय  से ऊ एक दिन औही कुआ में गिर के मर जाय ला सोचलक  ओही रात के महादेव जी आउ पारवती जी ओन्नहीं से बूमे निकललन  ओकरा मरइत देखके ऊ कारन पुछलन तो ऊ कहलक कि हम दिलवर जान के संग सादी ला मरइत ही महादे व जी ओकरा भभूत दे के अन्तर्धान हो गेलन  ऊ भभूत के इनरा में डाललक तो तुरते इनरा रुपेया से भर गेल  इ सुन के दिलवर जान ओकरा खाना खिलावे आयल आउ बाप जान भीर खबर दे देलक  बापजान आन के सादी के दिन धर देलन आउ कहलन कि एक लाख मन के भात खाय परतउ तबहिएं सादी होतउ न तो न होतउ  राजकुमार इ सुन के अप्पन डेरा पर चल अयलक  चीन्हल जानल अदमी के ले के बराती अयलक  रात में ई सोंच में ऊ पड़ल हल कि लाख मन के भात के खायत  ऊ कुछ रहागीर के आवइत देखलक आउ पूछलक तो ओमे एगो कहलक कि हम कमडेग ही जेकरमाने हे कि औखत पड़ला पर हम लाख कोस के एके डगे में पार कर जा ही  फिनो ऊ कमनजर के देखलक जे एक नजर में लाख कोस देख ले हल  ओहनी के राजकुमार बइठा लेलक  तो एगो आउ कमतीर के देखलक जे एक तीर में लाख कोस तक वार करऽ हल आउ अंत में एगो आउ रहागीर के देखलक जे औखत पड़ला पर लाख मन के भात खा जा हल  ऊ अप्पन नाम कमखोराक बतौलक  राजकुमार कमडेट कमनजर कमतीर आउ कमखोराक चारो के बरियाती में बइठा लेलक  तब दरवाजा लगल आउ फिनो बीज्जे भेल  सब खा लेलन तो हतुआई सोचलन कि अब तो एकरा मारवे करम बाकि कमखोराकी अभी खाय ला बचल हले  से ऊ खाय गेल तो एके कबर में सब भात खा गेल  लाख मन के दाल हल से ऊ एके सूरुक में पी गेल  सब घो तरकारी जे बचल हल ऊ सब खा गेल आउ हतुआई से कहलक कि हमरा आउ खाय ला दे ऽ न तो हम तोरा खा जबउ  हतुआई पूछलन कि तोर का खोराक हऊ  तब ऊ कहलक कि तीन पख चाऊर आऊ दाल घीव  एतने मिलल तो ऊ खा के सल्तनत हो गेल  अब राजकुमार के सादी होवे लगल तब हतुआई कहलन कि हम ई मउर पर तोर सादी न करबवऽ से सोबर साठी के मउर लावऽ  राजकुमार कमडेग के सात समुन्दर गंडक पार जाय ला कहलक  कमडेग एक डेग में उहा गेल तो एगो मालिन बुढ़िया के रूप धर के मउर सीये लगल  मउर मांगला पर कहलक कि एगो कान बाकी हे सी के देइत हीवऽ  इहां सादी में देरी होवे लगल तो ऊ कमनजर के देखे कहलक  कमनजर देखलक तो पता चलल कि  कमडेग खाट पर बइठल हे  कमतीर एक तीर मारलक तो ओकर खटिया के टांग दूट गेल  कमडेग समझ गेल कि जल्दी मउर के मांगइत हे  सेठ फिनो मांगलक तो बुढ़िया कहकई कि बाबू एगो आउ कनवां सीये ला बाकी हे  एतने में फिन एगो तीर आयल आउ अबरी खटिया के तीनो टांगा उड़ा देलक  कमडेग बुढ़िया के घर में छुप गेलन तो देखलन उहा बड़ी मानी सोबरन साठी के मऊर हे आउ बनल पड़ल हे से ऊ ओकरा पीटलन आऊ एगो मउर लेके इहां एके डगे में आ गेलन  सादी हो गेल आउ राजकुमार दिलवर जान के साथ ऊहई रहे लगलन  कुछ दिन के बाद राजकुमार कहलक कि अब अप्पन घरे चले के चाहीं  एकरा पर ससुर बिगड़ गेलथिन कि हमर धन इहां के भोगत  तइयो ओहनी न मानलन आउ दलबरजान के साथ घोड़ा पर चढ़के मरदानी ठाट में दूनो घरे से निकल गेलन  जाइत जाइत रस्ता में भूख पियास लगल तो उनका पास एके गो रुपेया हल  ओही लेके राजकुमार बजार गेमे समान खरीदे गेलक आउ दिलवर जान के पोखरा पर बहरिए ठहरा देलक  बजार मे जाके सब समान लेके चार गो कहार ठीक कयलक आउ काना बजाज भीर से सर सरजाम लेके रानी भीर चललक  इहां आन के दूनो खाय पिये लगलन  तब तक दिलवरजान एगो चोली बना देलक आउ कहलक कि एकरा बेच आवऽ  ऊ बेचे गेल आऊ काना बनाजे एक लाख में ओकरा लेवे ला तइयार हो गेल  ऊ रुपेया घरे से लावे के बहाने पोखरा पर आयल आउ दिलवरजान के कहार पर बइड्ठा के अपन घरे ले ले चल आयल  दिलवरजान कहलक कि हम तोरा से सादी तबहिए करब जब बरह बरस तक सदावरत बांट लेम  सदावरत बाटे के तइयारी हो गेल आऊ ऊ बाटै लगलक  एने राजकुमार पोखरा पर पहुचलन तो दिलवरजान के न पा के रोवे लगलक आउ बके लगलक कि हाय दिलवर जान मुझै चोली बेचने को कहगई  ऊ बकते बकते उहां कहुवलक जहां दिलबर जान सदावरत बांटइत हलक  तू जा के एगो घोड़ा ले आवऽ  हमनी चढ़ के भाग चलम  इ बात एगो साधू के चेला सुनइत हल  से ऊ घोड़ा ले जा के लगा देलक  दिलवरजान ओकरा पर चढ़ के चलक देलक  चेलवा पीछे से चलल  रानी घुम के देखलक तो जान गेलक कि ई हम्मर मरद न हथ  से ऊ कहलक कि ई हम्मर सोना के जूता गिर गेल हे  खोज के ले आव  जब तक चेला जुता खोजे गेल तब तक दिलवर जान घोड़ा के कसके एड़ मारलक आऊ भाग गेलक  एने राजकुमार अयलक तो दिलवर्जान के न देख के बयाकुल होलक आउ बके लगलक कि हाय दिलवर जान मूझे घोड़ा आनन को कह गई मुझे चोली बेचन को कह गई  तब तक चेलवा भी हमर दिलवरजान मुझे जूती खोजन को कह गई  बकइत आ गेल  दूनो अपन अपन मुख से एही बकइत चलल जाइत हथ  दिलवर जान ओहःनी के छोड़के आगे बढ़ल जाइत हल कि रसता मे चार गो चोर मिलन्  ओहनी एकरा देख के सादी करेला अपने में लड़े लगलन  दिलवरजान कहलक कि तोहनी अपने में काहे ला लड़इत ह  से दिलवर जान चारो के नाम में चार गो तीर छोड़लक आउ कहलक कि जे पहिले तीर ले आवत ओकरे से हम सादी करम  चारो चार दिसा मै तीर लावे धउगलन  तब तक दिलवरजान घोड़ा पर भाग गेल  एन्ने तीर ले के ओहनी अयलन तो चारो बके लगलन कि हाय दिलवरजान मूझे तीर आनन को कह गई  एहनी बकते हलन कि राजकुमार आउ साधू के चेला भी चोली बेचन को कह गई आउ जूती खोजन को कह गई बकते आ गेलन  एहनी छवो अपना मुखे बउराहा के तरह बकइत एन्ने ओन्ने घुमल चलथ  तब तक दिलवर जान बड़ी दूर के सहर में चल गेलक  सहर में मरदानी भेस में ऊ घुमे लगलक  ऊ सौ रुपेया सेरओला तमाकू लेके पीलक आउ धुआं फेंकलक तो सबुचे सहर गमगमा गेल  दिलबरजान सोलह सौ परी के मेंठ हलक से ओकर मुरत जे देखय से मोहा जाथ  ऊ सहर के राजा के बेटी ओकरा देखलक तो महित होके जिदद रोप देलक कि हम ओकरे से सादी करम  राजारानी अंत में तइयार हो गेलन आउ चटपट सादी के तइयारी हो गेल  दिलबरजान तलबार से सेनूर देलक आउ रात में खटिया के बीचे तलवार रख के सुते लगलक  राजा के बेटी समझे लगल कि ई बेटी बुझाइतहे  एही से हमरा से बोले न हे  एक दिन मरदानी भेस में दिलवरजान कचहरी में बइठल हलक कि ओहनी छवो बकइत ओनही से गुजरलन  दिलवरजान सिपाही के औडर देके ओहनी के बोलौलक आउ अप्पन मरद के नोकर के रूप में अपना ही रख लेलक आउ पांचो के गड़्हरा भरा देलक  रात में ऊ राजा के बेटी के भी अप्पन पोसाक में भेज देलक  बेटी अप्पन मर्द के पा के खुसी में रहे लगल आउ दिलवरजान भी नौकर के रूप में उहईं रहे लगलक  कुछ दिना के लाद राजा के मालुम भे गेल कि नोकरवा हे जे हमर दमदा के औरत हे  ओकरा मारे ला ऊ अदमी छोड़लन  ऊ अदमियन छप्पर फार के घर में घुसइत हल तो देखलक कि दिलवर जान में सोलह सौ परी लपटायल हे  ओहशी घूम के चल आयल  बाकि छप्पर पर एक पान के पिलकी गिरल आउ दिलवरजान के कपड़ा में लग गेल  अन्हरि ओकर मरद देखलक तो समझल कि ऊ बदमास हो गेल हे  से तलवार से ऊ ओकर मूंडी काट देलक  अब ओकर मूंडी उड़ के इन्द्रासन में चल गेल  राजकुमार के फिनो पता चलल कि दिलवरजान बदमास न भेल हल ऊ तो पान के दाग हल  से ऊ बड़ी अफसोस में भेल आउ ओकरा खोजे घर से निकल गेल  एगो जंगल में ऊ एगो साधु जी के भीर पहुंचल  ऊ साधु छव महीना सुतऽ हल आउ छव महीना जागऽ हल  एकरा सेवा करे से ऊ एक महीना पहलहीं जाग गेल  राजकुमार दिलवारजान के पाबे के उपाय पृछलक तो साधु ओकरा कउवा बना के इन्दरासन में भेज देलन  दिलवरजान के प्राण जे चोली में बसऽ हल कउवा ओके लेले भागल आवइत हले  सब परी ओकरा पीछा कयलन तो ऊ घुम के ताकलक आउ ओहोजे जर के भसम हो गेल  एन्ने बड़ी दिन हो गेल तो साधु जी ओकरा खोजे निकललन तो जरल राख देखलन  साधु जी सोंटा से रखवा के पीटलन तो आगे से लड़काबा निकल गेल आउ गोड़ हाथ परे लगल  अबरी साधु जी ओकरा सुगा बना के भेजलन  उहां जा के ऊ अदमी  हो गेल आउ इन्दरासन के नाच गान में भाग लेबे लगल  ऊ तबला बजावे लगल तो ऊ दिन खुब इन्द्रासन जमल सब बेसुध हो गेल तो ऊ दिलबरजान के चोली लेके उड़ गेल आउसाधु जी के कुटी में पहुंच गेल  परियन भी पीछा कयले उहाँ तक आयल बाकि साधु जी ओकरा मच्छड़ बना देलन  से ऊ न मिलल आउ परी सब लौट गेलन  अब दिलवर जान राजकुमार के एगो बंसुरी देलक आउ कहलक कि हमरा जब चाहबऽ त बंसुरी बजा दीहंऽ  अब राजकुमार दिलवर जान के लेके घरे चललक तो साधु जी लोभा गेलन आउ सोंटा देके बंसुरी ले लेलन आउ बजा देलन तो दिलवरजान साधु भीर चल गेलक  तब राजकुमार सोटा से कहलन कि तू सोंट के साधु से बंसुरी छीन लावऽ  सोटा साधु जी के सोटलक आउ बेसुरी छीन लेलक  राजकुमार दिलवरजान बंसुरी आउ सोटा लेके दासरका ससुरार अयलक आउ एके पालकी पर अप्पन दूनो मेहरारू के विदा करा के घरे पहुंचलक  इहा ओकर माय बाप रोइत रोइत अंथा हो गेलन हल  से ओहनी बेटा पूतोह के आयल देखके आंख खोललन तो ओहनी के लौके लगल  राजकुमार के एगो दोस्त हलक  ऊ एक दिन कहलक कि इयार तोरा दूदू गो मेहरारू हवऽ आउ हमरा एको नऽ हे से एगो हमरा दे दऽ  ऊ एगो मेहरारू ओकरा दे देलक  अब राजकुमार दिलवरजान आउ माय बाप के साथ खुसी से रह के जीबन बिताबे लगलक  राजा के बेटी आउ डोम  कहताहर मत्रोरमा देब मो० पो० खटहनु ज्ञिला औरेगाबाद  एक दिन एगो डोम गांब में सुपली मौनी लेके बेचे आयल  राजा के बेटी देख के कहलक कि हमरा खेले ला सुपली मौनी ले दे  माय सुपली मौनी ले देलक आउ बेटी ओकरा से खेले लगल  डोम राजा के बेटी के देख के लोभा गेल हल  से जव राजा के बेटी के बिआह होवे लगल तो डोम मड़वा के ऊपरे बइठ गेल आउ सेनुरा दान होबे के पहिले ही लड़की के मांग पर सेनुर भुरभुरा देलक  लोग ओकरा पकड़े ला चाहलक बाकि इ कहइत ऊ भाग गेल कि मोर बिआही हम्मर मोर बिआही हम्मर  एकरा बाद राजा के बेटी के बिआह हो गेल आउ ऊ कोहबर में वर के साथे सुतल हल  सब बराती भी थकल मांदल निरमेद सूतल हलन  एही घड़ी डोमवा केवाड़ी काट के महल में घुसल  राजा के बेटी कोहवरे से पूछलक सुतल हेअऽ कि जागल हहुं बाबूजी  बढ़ैता डोमवा के पुत्ता केंवाड़ी मोरा काटइत हेअऽ  बाबू जी थकल हलन से न उठलन आउ डाम पहिला केवाड़ी काट के दोसर काटे लगल  फिन राजा के बेटी बोललक सुतल हऽ कि जागल ह भइया जी बढ़ैता डोमवा के पुत्ता केंबाड़ी मोरा काटइत हेंअऽ  बराती के जगवारी के मारल भाई भी न उठलन  ई तरी डोम छव गो दरवाजा के केंवाड़ी काट के अंदर घुस गेल  अंत मे सातवाँ दरवाजा काटे लगल जेकरा में राजा के बेटी आउ ओकर दुलहा सुत लहलन  केंवाड़ी काटइत सुन के राजकुमारी कहलक सुतल हऽ कि जागल हहुं स्वामी जी बढ़ैता डोमवा के पुत्ता केंवाड़ी मोरा काटइत हे  थकल मांदल दुलहा भी न जागल आउ डोम केंवाड़ी काट के भीतरे घुस गेल  ऊ राजा के कत्ता से मारलक ओकर मुडी ओहजे कट गेल आउ डोम रानी के लेके भाग चलल  राजकुमारी डोमवा ही अयलक तऽ कहलक कि हम तोरा ही तब रहबवऽ जब साफ सुथरा करके खाय पीय ला बनयवऽ  डोमवा चनकी कुतिया के चाउर गुड़ देके कहलक कि बढ़िया खे खीर पूडी बना के भऊजी के खिया दिहें  हम सुपौली मौनी बेचे जाइत हिअ  रानकुमारी चनकी कुतिया के सब गहना आउ पोसाक देवे लगल बाकि ऊ कुछो न लेवे  अंत में अप्पन गोड़ के जूता देलक तऽ ऊ ओकरे खाय लगल  एने मोका पाके राजकुमारी अप्पन खटिया पर के लकड़ी पर चदर ओढ़ा देलक आउ भाग के अप्पन मरद के जरइत चिता भिरू पहुंचलक आउ ओकरे में जर के मर गेलक  डोमवा आयल तो चनकी कुतिया से पूछलक कि भउजी कने गेल्थुन  तो चनकी कुतिया कहलक कि उका खीर बना के रखले हिवऽ  डोम कहलक कि जो खाय ला दे दे  कुतिया खीर ले जाय आउ अपने खा के फिनू चल आवे आके डोमवा भइया से कहे कि भउजी भुखायल हथुन से हाली हाली खा जा हथुन  डोमवा जा के देखलक तो खटिया पर राजकुमारी के जगह लकड़ी रखल हे  ई देख के डोमबा कुतिया के बोलौलक आऊ ओकरा अयसन लात मारलक कि ऊ लद लद सब खीर पुड़ी हग देलक  फूलकुमारी आउ बेलमंती रानी  कहताहर जादीपा मेहरा  एगो राजा के चार गो बेटा हलन  ओमें तीन गो के बिआह हो गेल हल बाकि छोटका के न भेल हल से भउजाई लोग ताना मारऽ हलन कि तोरा तो फूलकुमारी से सादी होतवऽ  एक तुंरी चारो भाई नौकरी करे निकललन  तीन भाई तो नोकरी करे लगलन आउ छोटका भाई फूलकुमारी के खोजे लगलन  रस्ता में उनका सोरह गो चोर मिलल  ओहनी के जेल में भेजल जाइत हल  राजकुमार ओहनी के छोड़ा देलन  राजकुमार चोर के साथे फूलकुमारी के खोजे चललन  जाइत जाइत जंगल में एगो साधु मिललन जे छव महीना जागा हलन आउ छव महीना सुतऽ हलन  ऊनका जगे मे एक दिन बाकी हल  राजा साधु के खुब सेवा कैलन तो ऊ फूलकुमारी के पता बता देलन  फूलकुमारी एगो दोसर जंगल में तीन सौ साठ दैत्य के रखवाली वक्सा में बंद रहऽ हलन  सोरहो चोर के साथे राजकुमार ओही जंगल में गेलन तो एगो बड़का बर के पेड़ देखलन  इ भी देखलन कि सब दैत्य सुतल हथ आऊ ओहनी के बीच में फूलकुमारी बक्सा में बंद हथ  चोर सब उमाय सोचलन  जहां बक्सा हल ओहजा एगो बरहोर लटकल हल  चोरवन सब सोर पर चढ़ गेल आऊ बर धर के उतरलन  बक्सा लेके फिन ओइसहीं बर पर चढ गेलन आउ दोसर बरहोर से राजकुमार के घोड़ा पर बक्सा धरा देलन आऊ उहां से सब चोर के साथे राजकुमार वक्सा लेके ढेर दूर आ गेलन  इहां बक्सा खोललन तो फूलकुमारी के सुत्ररता देख के राजकुमार के मूरछा आ गेल  फूलकुमारी दैत्य के सुमिरलक  दैत्य सब पहुंच गेलन तो राजा आउ चोर सब भाग चललन  दैत्य सब फुलकुमारी के ले के अप्पन स्थान पर चल गेलन  एने राजकुमार चोर से कहलन कि अबकी भर हमरा फुलकुमारी के ला दऽ  चोर सब कहलन कि फूलकुमारी फिन सुमिर के दैत्य के बोला लेतवऽ  से पहिले दैतवन के मारे के उपाय करऽ  तब फुलकुमारी के ले जा सकऽ हऽ  राजकुमारी चोर से दैत मारे के उपाय पुछलन  तब ओहनी बतवलन कि ऊ जंगल के चारो ओर से घेरावा दे दऽ  फिन बीच में एक अदमी के अटे भर कोली छोड़बा दऽ  तीन सौ साठ गो तीर आउ सोलह गो धनुस वनावऽ  कहते राजकुमार सब काम करवा देलन आउ चोर के साथे फुलकुमारी के लावे चललन  जंगल मे ओही कोली पार करके ओइसहीं बक्सा के लेके आ गेलन आउ खोललन तो ओमें से फूलकुमारी निकलल  फिनो ऊ दैतवन के सुमिरलक ओहनी तुरंते पहुंच गेलन आउ कोली से एक एक करके निकलल गेलन  ओने सब चोर निसाना साध के तीर चलावे लगलन  तीर से सब दैतवन मर गेलन  एकरा बाद राजकुमार बक्सा ले के घर चल अयलन  खोले पर ओमें से फूलकुमारी निकलल तो राजकुमार के फिनो मूरछा आ गेल  फूलकुमारी अबरी उनका अप्पन पति मानके उनकर मुरछा छोड़ावे ला पनिहारिन से पानी मांगे गेल  तो पनिहारीन कहलक कि तू अप्पन लुगबा हमरा दे दऽ तऽ हम तोरा पानी भर के दे देइत हिवऽ  फूलकुमारी अप्पन लुगा पनिहारिन के दे देलक  पनिहारिन ओकर लुगा पेन्ह के फूलकुमारी के कुआं में ठेल देलक आउ अपने जा के बक्सा में बइठ गेल  कुआं मे गिर के फूलकुमारो एगो कमल के फूल बन गेल  राजकुमार के मुरछा छटल तो ऊ ओही पनिहारिन से बिआह कर लेलन  सब कोई कहे कि ई तो ओही पनिहरनियां हई बाकि राजा कहध कि ई तो फूलकुमारी हथ  राजकुमार एक दिन सुनलन कि कुआ में एगो बढ़िया कमल के फूल खिलल हे जे केकरो से छनयवे न करऽ हे  तव राजकुमार कुआं के भीरू गेलन तो फूल तुरते छना गेल  ई बढ़िया कमल के फूल के राजा आन के खटिया पर धर देलन तो नकली मेहरारू बनल पनहरनियां ऊ फुलवा के तोड ताड़ के बीग देलक  उनकर भउजाई उठलन तो छिंटायल फूल के बटोर के बहरना पर फेंक देलन  बहरना पर गिरइत फूल एगो मंदिर बन गेल  ओही मंदिर में फुलकुमारी रोज पूजा करे आवऽ हल  ओहिजे एगो नीम के पेड़ पर मैना मैनी बतिआइत हल कि ई औरत बड़ा भलिन हेअऽ  राजकुमार इ बात के सुन लेलन आउ ओही घड़ी फुलकुमारी के मंदिर में पूजा करइत देखलन  ओही घड़ी जाके उनका कसके राजकुमार पकड़ लेलन तब फूलकुमारी कहलक कि छोड़ पापी हम्मरा तू के हेंऽ  राजकुमार कहलन कि तू हमर घरे चलऽ  हम तोरा बिना न रहवोऽ  फिनो फूलकुमारी कहलक कि ऊ पनहरनियां के पहिले मार दऽ आउ इ मंदिर से अप्पन घरे तक एगो कोली बनावऽ तब चलबवऽ  राजकुमार के बात हल  तुरते ऊ पनहरनिया के गड़हरा भरा देल गेल आउ मंदिर से धरे तक कोली बनवा देल गेल  फूलकुमारी ओही कोली ले होके राजा के महल में चल गेलक आउ दुनो परानी सुख से रहे लगलन  बूटँचुनबा के औरत रानी  एगो राजा के सात गो लड़की हल  सातो मे छोटकी लड़की अप्पन बाप के बहुत दुलारी हल  एक दिन सातो लड़की के बुला के राजा पुछलन कि रे बेटी तू सच सच बतावऽ कि तु केकर भाग से जीइत खाइत हऽ  सात गो मे छ गो बेटी कहल कि बापजान हम तो तोर भाग से जीइत खाइत ही  जब छोटकी राजकुमारी से पुछल गेल तो ऊ कहलक कि हम अप्प्न भाग से जीइत खाइत ही  राजा के मन मे बहुत दुख भे गेल  ऊ गोसिया गेलन आउ सोचलन कि छओ बेटी के सादी राजा के घर मे करब बाकी छोटकी बेटी के एकदम से कंगाल घर मे कर देब  ई सोच के राजा छहो बेटी के राजाघर में बिआह कर देलन धाउ छोटकी लड़की के एगो बूटचुनवा के साथे कर देलन  सब बेटी अपन अपन ससुरार चल गेलन आउ सुख से रहे लगलन  छोटकी बेटी बूंटचुनवा घर गेल  बूंटचुनवा रोज दिन इधर उधर से अनाज के कुछ दाना चुन लावे तो घर मे चुल्हा जले आउ कोई तरह से खाना पीना चले  एक दिन बूटँचुनबा दुगो पीला पीला पत्थर बजिते अयलक  ई सुन के बुंटचुनवा के मेहरारू कहलक कि जाऽ चार पांच गो आउ अइसने ढेला ले ले आवऽ  बूंटचुनवा ऊ तरह के कइगो ढेला लाके अदेन मेहरारू के दे देलक  ओकर मेहरारू सोना के ऊ सब ढेलवन के बेच के ओहीं पर एगो बड़का गो सु्न्नर महल बनवयलक  जब महल बन गेल तो ऊ एगो खू्ब भारी जग कइलक आउ ई जग में बड़ा बड़ा राजा महाराजा सब के नेओता देलक  ऊ तरह तरह के पकबान बनवैलक आउ राजा के खिलावे ला एके पांत में बैठैलक  ओहो पांत में ओकर बापजान भी बैठल हलन  नौकर चाकर सब के खाना परोसइत हलन बाकि छोटकी बेटी बाप के पास घुरी घुरी जाके अप्पन हाथे से खाना परोसे लगलक  राजा सोचे लगलन कि ई कउन राजकुमारी हे  राजा के पते न चलऽ हल कि राजकुमारी काहे ला घुरी घुरी हमरे पास परोसे ला आव हे  राजा पुछलन तो राजकुमारी कहलन कि हम तोर बेटी हिबऽ  राजा कहलन कि तु सचे कहल हल कि सब अप्पन अप्पन भाग से खा पीय हे   एक पइसा के बूँट दुनिया लुट एगो गांव में धनिकलाल नाम के एगो बनिया हलई  ओकरा चुन्नीलाल आउ मुन्नीलाल दूगो बेटा हलई  बड़का बेटा चुन्नीलाल बाप के साथे बेपार में जायल करऽ हलई  जेकरा से ऊ चलाक हो गेलई हल  ओकरा पास दुगो पइसा भी रहे आउ बढ़िया बसतर भी  छोटका बेटा घरे पर घूर जनाबर चरावइत आऊ खाइत पीअइत रहऽ हलई  से ऊ लजकोर होगेलई हल  सीधा आउ सपाट बाप माय भी ओकरा मुरुख समझऽ हलई  जब धनिकलाल बूढा हो गेलई तो चुन्नीलाल से कहलकई कि हमर हाथ गोड़ कपे लगलो नैन जवाब दे देलको अब तूं ही बाहर जा के बेपार करऽ आउ नफा कमावऽ  बाप के कहला पर चुन्नीलाल एक दिन खुब सबेरे सात गो घोड़ा लेके बाहर चल देलक  चलते चलते तीन दिन रास्ता मे बित गेलई चउथा दिन एगो भारी राजा के राज में गेलई आउ कलकता अइसन सहर में डेरा डाल के धोड़ा बेचे लगलई  कुछ दिन में सतर लाख में घोड़ा बिक गेलई रुपया कमर में बाध के ऊ राजधानी में समान खरीदे ला घुमल  उहां जाके राजा के फुलवारी देखे गेल तो दरबान रोक देलकई आउ कहकई कि एकरा में खाली राजा के अदमी भीतरे जा हई दोसर कोई के जाय के राजा के हुकुम न हई  तइयो ऊ जायल चाहलक  तो सिपाही ओकरा मिल के पीटकई आउ ओकरा रोपेया पैसा भी छीन लेलकई  फिनो ओकरा पकड़ के राजा के पास ले गेलई तो राजा ओकरा जेल में डाल देलक  ऐन्ने चुन्नीलाल के घर से निकलला चार मास से बेसी हो गेल तो ओकर बाप धनिकलाल सोच में पड़ गेल बाकि जाय के हूब न रहे से लचार हो गेलई  तवै छोटका भाई घन्नीलाल कहलक कि हम भइया के खोजे जा हियो आउ जब तक ऊ न मिलतो तब तक घरे न अयबो  बाप के मना कयला पर भी मुन्नीलाल खुब सबेरे घरे से निकलल  भुखल पिआसल एक दिन रात बीत गेलई  दोसरा दिन भी बीतल जाइत हले कि एगो अदमी ओकरा अपन समान ढोवे ला कहलक  ऊ ओकर समान पहु्चा देलक तो ओकर एगो पइ्सा मिललई  गरमी आउ पिआस से बेआकुल ऊ एगो कुआं पर गेल आऊ एक पइसा के बुंट लेके खाय ला तइयार भेल  तो पाच दिन के भूखा भिखमंगा आन के मांग लगलई  का करे बेचारा अप्पन सब बूट भिखमंगा के दे देलक  भिखमंगा ओकरा एगो जड़ी देलकई जेकरा लोर मे पीस के पिला देवे से मरल अदमी जी जा हल आउ पानी में पिलावे से जिन्दा आदमी बेहोस हो जा हल  मुन्नीलाल जड़ी लेके एगो भारी सहर में पहुंचल जहा के राजा के लइका बड़ी बेमार हलई कोई उपाय से ऊ अछा न हो हलई  मुन्नीलाल कहलकई कि हम राजा के बेटा के जिया देबई  राजा ओकरा आदर सत्कार के साथे लिया गेल आउ कहलक कि तू जिया देवें त तोरा खुब अन्न धन देबअउ न तो जेल में बंद कर देवो  मुन्नीलाल भुल से आधा जड़ी में पीस के पिला देलक  अब तो राजा के बेटा आउ बेचैन होवे लगलई  राजा गोसा मे ओकरा जेल में बंद कर देलक  उहां ऊ अप्पन भाई के देखलक तो दूनो रोवे लगलन  लोर देख के मुन्नीलाल के इयाद पड़ल कि जड़ी के लोर में पीस के देवे के चाहइत हलई  से फिनो ऊ  राजा के पास खबर भेजलक कि हम एक खोराक आउ दवाई देल चाहइत हीअऽ  राजा हुकुम देलन आउ मुन्नीलाल अप्पन जड़ी के लोर में पीस के खुराक देलक तो लड़का हंसते हंसते उठ खड़ा भेल  राजा प्रजा बड़ी खुस भेलन  राजा कहलकई कि अब तोरा जो चाही हम वोही देव  से बोल  तब मुन्नीलाल कहलक कि तोहर जेहलखाना मे जेतना अदमी बंद हेय ऊ सब के छोड़ देल जाय आउ हमरा कुछ न चाहीं  अब मुन्नीलाल अप्पन भाई चुन्नीलाल के साथ घरे चलल तो सिपाही डर के ओकर सब रुपेया दे देलक  दूनो भाई खूब सोना चांदी आउ रुपेया लेके घरे चलल  चुन्नीलाल सोचलकई कि अब तो मुन्नीलाल के घरे काफी मान मरजादा होतई  से ऊ ओकरा मारे ला चाहलक  जब मुन्नीलाल एगो कुआं पर पानी खींचइत हल तो चुन्नीलाल ओकरा ओही में धंसोर देलक आउ सब धन दौलत लेके चल देलक  मुन्नीलाल कुआं में पानी कम रहे के कारन खड़ा रह गेल  कुछ देरी के बाद एगो सेठ के पनिहारिन पानी भरे ला आयल तो ऊ ओकर बालटी पकड़ लेलक  पनिहारिन पूछलकई तो ऊ कहलक कि हम देवमुनी राक्षस भूत परेत नऽ ही  हम अदमी ही आउ हमरा भाई धंसोर के भाग गेल हे  तूं हमरा कुआं से निकाल दऽ  पनिहारिन मुन्नीलाल के सुन्द जबान आउ पोसाक पहिनले देखकई तो ई समझ गेलअई कि राजा के बेटा हेऽ  लौडिंया ओकरा कुआं से निकाल के सेठवा ही ले अलई  सेठबा के एगो परी नियन सुन्नर बेटी हलई  ऊ राजकुमार समझ के ओकरा से परेम करे लगलई  सेठजि कुछ दिना के बाद दूनो के सादी कर देलकई  दुनो मजे में रहे लगलई कुछ दिना के बाद मुन्नीलाल ससुर से विदा मागँ के घरे चलल  एन्ने मुन्नीलाल के बड़का भाय एगो दोसर सहर मे आन के गांजा भांग के बेपार करे लगल  ऊ खूब पइसा कमा के महल बनौलक आउ मोटर लेके मउज से रहे लगल  एक दिन कोय राजा से सब बात कह देलकई तो राजा आन के ओकर घर घेर लेलक  ई हाल सुन के चुन्नीलाल मोटर पर उड़ भाग  रस्ता मे ऊ एगो अदमी से टकरा गेल आउ ऊ अदमिया मर गेलई  अब तो चुन्नीलाल के हवासे गुम  उतर के देखलकई तो औकरे भाय मुन्नीलाल हेऽ  ऊ सोचलक कि एक तो भगलूं राजा के डर दोसर सिर पर पड़ल बजर  ऊ रोवे लगल तो बड़ी अदमी जुट गेल  ऊ जमात से एगो सुखल ठनठन बुढा निकल के लोर में एगो जड़ी पीस के मुन्नीलाल के पिआ देलक  मुन्नीलाल देखते देखते उठ के खड़ा हो गेल  ओहनी दूनो भाई फकीर के गोड़ लगलक  चुन्नीलाल के मन में भाई के साथ परेम छठल आउ मोह जाग गेल  ऊ अप्पन सब गलती गछ लेलक आउ भाई से माफी मांगलक  दुनो भाई छाती लग के आपस में मिललन  फिनो चुन्नीलाल मुन्नीलाल के साथ सेठ किहां गेल जेकर बेटी से सादी करलक हलऽ  ओकर बाद मुन्नीलाल घरे जाय ला हुकुम मांगलक  सेठ ओकरा खुब अन्न धन घोड़ा हाथी देके बेटी के साथ बिदा कर देलक  जब मुन्नीलाल अपना घर पहुंचल तो बाप से सब हाल कहलक  ई सब हाल सुन के धनिकलाल दांत अंगुरी काटे लगलन  कुछ दिना के बाद धनिकलाल देह छोड़ देलन आउ दूनो भाई बेपार कर के राम राज करे लगलन  लोभ से मरन एक दफे एगो राजा आउ वजीर जंगल में सिकार करे गेलन तो राह में एगो आन्हर भिखारी के देख के रुक गेलन  ओकर भीरू जाके पूछलन आउ कुछ देवे लगलन तो ऊ कहलक कि हम न लेम  राजा वजीर से पांच रुपेया देवे ला कहलन  ऊ लेवे ला तइयार न होयल  पांच से दस दस से बीस बीस से सौ सौ से हजारा इहाँ तक कि आउ लाख रुपेया तक देवे ला राजा तइयार होयलन तइयो ऊ न लेलक  फिनो आधा राजपाट भी न लेलक तो राजा ओकरा मुंहमांगा देवे ला दरबार में बोलवलन  दोसर दिन भिखारी राजा ईहां गेल  राजा कहलन कि तोरा का चहवऽ  भिखारी कहलक कि हमरा दू थप्पड़ मार के जे देमे से हम लें लेम  थप्पड़ हम काहे मारम  एकरा का कारन हे  अपने राजा के पुछला पर भिखारी अप्पन सब हाल सुनावे लगल  हम पहिले पच्चास गदहा पर बेपार करऽ हली  एक समय मे पच्चासो गदहा पर सौदा लाद के चलल आवइत हली तऽ राह में एगो कुटिया मिलल  ऊ में एगो साधु रहऽ हलन  हम पानी उनी पी लेली तो साधु जी हमरा से पूछलन कि तोर का हाल हे  कइसे रोजगार चलऽ हे  तो हम अप्पन दुख उनका से सुनौली  ऊ दया कर के हमरा एगो पहाड़ के खोह में ले गेलन  उहा हमर एगो आंख में काजर लगा देलन आउ कहलन कि तूं आंख मुंद ले  हम मुंदली तो साधु जी उहां पानी छींटलन आउ हमरा आंख खोले ला कहलन  हम आंख खोलली तो पन्ना पोखराज हीरा आउ लाल से ऊ खोह के भरल देखली आउ महात्माजी के न पउली  हम पच्चासो गदहा पर लाल जवाहर लाद ले ली  ओमें पच्चीस गो साधुजी के कुटिया पर छोड़ देली आऊ पच्चीस गदहा पर लाद के पन्ना पोखराज हीरा लाल ले के घरे आ गेली  ओकरा बाद फिनो साधु जी के पास जाके ओही पच्चीसो गदहा पर के समान लादके घरे चल अइली  तइयो मन में संतोख न भेल तऽ फिनो साधु जी के पास अइली आउ कहली कि एगो आंख में काजर लगावे से तो एतना मिलल किरपा कर हमर दूनो आख में काजर लगा दिहीं  साधु जी हम्मर बात सुन के मना कयलन बाकि हम न मनलो  तो ऊ हम्मर दूनो आंख में काजर लगा देलन  काजर दूनों आंख में लगे से हम आन्हर हो गेली  ऊ दिन से हम भिखारी हो के भीख मांगइत ही  अब सब देबे ओला से कहऽ ही कि कुछ दे आउ दू थप्पड़ लगा दे  जेकरा से हम्मर अप्पन करनी के फल पावइत रहीं  एही से हम अपने से कहली कि कुछ देवे के बदले हमरा दू गो थप्पड़ लगा दिहीं   ब्राह्म्ण आउ सात गो परी एगो बाबा जी हलन  ऊ बड़ी गरीब हलन  उनका चार गो बेटा हलन आउ एगो स्त्री हल  ऊ रोज भीख मांग के अप्पन परिबार के पालऽ पोसऽ हलन  एक रोज उनकर मेहरारू बड़ी बात कहलन कि तोरा चार लइका हे  देस विदेस में जाइत रहतऽ तो कुछ तो कमा के लावत  पैइसा आबित रहतऽ  खीस के मारे पंडी जी अउरत के कहलन कि रस्ता के कलेवा बना दऽ कल्ह हम परदेश जायम  पंडीजी घर से चललन  जाइत जाइत कुछ दुर पहुंचलन तऽ एगो जंगल मिलल  ओकरा में एगो इनरा हल जहा पर एगो पेड़ हले  उहई पर पंडी जी नेहा धोआ के भोजन करेला चाहलन  ऊ खायओला मोटीरी खोललन तो सात गो पूआ देखलन आउ सोचइत बोले कि एगो खाऊं कि दू गो खाऊं कि तीन गो खाऊं कि चार गो खाऊं कि पांच गो खाऊं कि छव गो खाऊ कि सातो खा जाऊं  ई सुन के इनरा मे से सातो परी बोललन कि पंडीजी गोड़ पड़इत ही हमनी सातो के परान ऊबार देऊं  हमनी अपने के अइसन चीज देइत ही कि अपने के परब्स्ती चल जायत  एतना कह के परी लोग इन्दरलोक में चल गेलन आउ बावा जी ला एगो बरहगुना मांग के ला देलन  ऊ बरहगुना आन के बाबाजी के देलन आउ कहलन कि सबा हाथ जमीन लीप के बारह प्रकार के भोजन मांगवऽ तो तुरते बन के तैयार हो जायत  पंडी जी बारहगुना लेके धर चललन  राह में बेर डूब गेल तो एगो कुम्हार जजमान ही ठहर गेलन  रात में सवा हाथ जमीन लीप के भोजन मांगलन तो भोजन तैयार हो गेल  पंडी जी भोजन कर के सुतलन बाकि इ करमात कुम्हइन देखइत हल  से सोचलक कि ई बरहगुना हमरा ही रहइत हल तो बड़ा अच्छा हल  पंडी जी के सुतला पर बरहगुना चोरा के छिपा के धर देलक आउ दोसर बरहगुना उनकर सिर तर रख देलक  विहान होला पर पंडी जी घरे अयलन आऊ बाह्मणी के बहरगुना देके ओकर गुन बतौलन  खखनल पंडिताइन तुरते जमीन लीप के बरहगुना से भोजन मांगलन तो न पिलल  तीन बार कहला पर भी भोजन न बनल तो पंड़िआइन बाबा जी से कहलन कि तू हमरा से मजाक करऽ हऽ  भोजन बारह प्रकार के कहा तइयार भेल  अपने बाबाजी भी कहलन वाकि बरहगुना भोजन न देलक  तब पंडीजी सोचलन कि परियन हमरा धोखा देलक  फिनो ऊ दोसर दिन अस्नान पूजा करके इनरा पर खाय ला बइठलन तो देखलन कि इन्द्रा पर सात गो पूआ हे  फिनौ पहिल ही जइसन पुआ खाय ला दोहरयलन  एगो खांऊ कि दुगो खांऊ परियन डेरा गेल कि अबरी फिनो खाय अलउ से ओहिनी फिनो इन्द्र भगबान भीर जा के एगो मोती मूंगा हगेओला बकरी मांग लौवलन  परी ई बकरी बाबा जी के दे देलन आउ कहलन कि ई मोती मूंगा हग हे  एकरा से तोर परबस्ती चलत  बकरी लेके चललन आउ रात में ओही कुम्हार के ईहां ठहर गेलन  रात में पंडी जी बकरी से कहलन कि हे इन्दर भगवान के बकरी मोती मूंगा हगऽ  तो बकरी हग देलक  ई देख के कुम्हार बकरी चोरा लेलक आऊ ओकरा जगह पर ओइसने दुसर बकरी बान्ह देलक  दोसरा दिन बाबा जी बकरी लेके घरे अयलन आउ ओकर सब गुन पंडीताइन से कहलन  वाह्मणी बकरी के ले के कहलन कि हे इन्दर भगवान के बकरी मोती मूंगा हगऽ  बाकि बकरी कुछो न हगलक  पंडिताइन पंडी जी के खीसे खुब गरिअवलन 
दोसर दिन फिनो पंडी जी ओही इनरा पर जाके स्नान पूजा के बाद कलेवा करे ला तो सात पुआ देख के कहलन कि एगो खाऊं कि दुगो खाऊँ कि सातो खा जाऊं  उ सातो परी इ सुन के पंडी जी के गोड़ पर गिर के गिड़गिड़ाय लगलन  कहलन कि महराज हमनी धोखा न देई बाकि कोई बीच में हि धोखा दे हे  अबकी अइसन चीज देइत हीवऽ  कि धोखा न होयत  से परियन इन्दर महरान से एगो सोटा मांग के लौलक  ई सोंटा धीरे धीरे कहे से गते गते देह के सोंटऽ हल आउ कस के कहे से कस के सोट दे हल आउ बंद कह देवे पर रुक जा हल  पंडी जी सोंटा लेके ओही कुम्हार के घर रात में ठहर गेलन  सुतला पर सोंटा से धीरे धीरे अप्पन देह सोटवा लेलन  एकरा देख के सुतला पर कुम्हइनिया सोंटा के ले गेल आउ कस के देह सोटवावे लगल  सोंटा जब देह के खुब मरम्मत करे लगल तो कुम्हइनियां चिल्लाय लगल  ओकरा मरे के बारी आ गेल तो कुम्हरा पंडी जी के गोड़ हाथ परे लगल  पंडी जी कुम्हइनियां के पास गेलन तो ऊ कहलक कि बरहगुना आउ बकरी हमरे पास हे  ई सब ले जाई आउ हमर जान बकस दिहीं  एकरा बाद पंडी जी बरहगुना बकरीसोंटा आउ दान दहेज लेके बिदा होयलन  पंडी जी खुसी से घर लौट गेलन  बाह्मण एक एक कर बहरगुना उाउ बकरी के परीक्षा लेलन  सोंटा के परीक्षा लेवे लगलन तो खूब सोटा गेलन  अंत में पंडी जी सोंटा के बंद कयलन  फिन बरहगुना आउ बकरी से बाबा जी मा्ला माल हो गेलन  ऊ दुनो के दिन खुसी में बीते लगल  एगो साव जी हलन  उनका एगो बेटा हल ओकर नाम जुगेन्दर हल  ओकर बाप बचपने में मर गेल तो माय पसौना कुटौना कर के ओकरा पाललन पोसलन  जब जुगेन्दर सेआन हो गेलक तो माय से कहलक कि हमरा कृछ रूपेया दे हम बेपार करम  माय एगो धनी अदमी से एक हजार रुपेया आन के बेटा के दे देलक  जुगेन्दर रोपेया ले के मेला पहुंचल  घुमते घामते ऊ कुता के बजार में पहुंचल आउ तीन सौ रोपेया में एगो बढ़िया कुत्ता खरीद लेलक  फिनो जुगेन्दर बिलाई के बजार में गेल आउ बिलाई के मोल जोल करके ढाई सौ रोपेया में एगो बिलाई खरीद लेलक  कुत्ता आउ बिलाई ले के जुगेन्दर घरे आ गेल  माय इ देख के खिसिआयल आउ कहलक कि तू बेकार मे पइसा फेंक देलऽ  बेटा कहलक कि ई घड़ी खीस करे के बेरा नऽ हे  एकर फल बाद में मिलत  ई सुन के माय चुप हो गेल  कुत्ता बिलाई पोसाय लगल  एक दिन बिलाई आऊ कुत्ता दोसर गांव में चल गेल  ऊ गांव के राजा के पास एगो लाल हल  ऊ लाल के अप्पन मुंह में ले के सुतऽ हलऽ  बिलाई राजा के घरे मे गेल आउ ओकर पलंग के तरे बइठ गेल  उहा एगो बिल में बड़का चूहा रहऽ हल  बिलाई चुहा के देख के कहलक कि इयार हमरा नजीक आवऽ  दुनो में दोस्ती हो गेल तब चुहा आयल  बिलाई कहलक कि तूं अप्पन बंड पोछी राजा के नाक में घुसा दऽ आउ राजा छींक देतन तो उनकर मुंह से लाल फेका जायत  हम लेके भाग जायम आउ तूं उहई अराम से रहिहंऽ  इ सुनके चुहा राजा के पलंग पर चल गेल आउ अप्पन बंड पोंछी राजा के नाक में समा देलक  राजा चेहा के उठलन आउ छींक देलन  उनका छींकते मुंह से लाल फेका गेल आउ बिलाई लाल लेके भाग गेल  बाहर आन के कुता बिलाई लाल ले चले ला आपस में लड़े लगलन तो बिलाई कुत्ता के डर से ओकरे दे देलक  कुत्ता लाल ले के चलल जाइत हल कि गांव के बाहर  एगो गनउरा के ढुह पर भेंस के खेड़ी फेंकल देखलक  ओकरा खाय ला मुँह खोललक तो लाल गिर के भुला गेल  बिलइया आ्ग लान के गनौरा में लगा देलक आउ खेर पुआर जरगेल तो लाल मिलल  अबरी बिलइया लाल लेके चलल  जुगेन्दर माय बेटा अंगना में खाइत हलन कि बिलाई आनके मुंह में से लाल उगिललक  लाल देख के माय बड़ी खुस भेल आउ कहलक कि बेटा तूँ बड़ी बढ़िया काम कयले हे  तोर पइसा बेकार में न गेलउ  फिनो जुगेन्दर माय से कहलक कि कुतबा के वंधिक रख के रोपेया लान दे  माय राजा ही जाके कुत्ता के बंधिक रख देलक आउ एक हजार रोपेया लैलक  आनके बेटा के दे देलक  बेटा रोपेया लेके मेला में गेल  उहां बड़ी किसिम के चिड़िया बिकइत देखलक  ओकरा में एगो सुगा के दाम पूछलक आउ रोपेया दे के ओकरा खरीद लेलक  आगे बढ़ल तो एगो साँप बिकइत देखलक  ओकरो में से एगो महानाग के बच्चा खरीद लेलक आउ दुनो के लेके घरे चलल  घरे आयल तो मतारी पूछलथिन कि अबरी का खरीदलऽ हे  ऊ कहलक कि एगो सांप आउ एगो महानाग लऊली हे  तो मा्य कहलन कि तूँ काहे खरीद लवलऽ हे  जेकरा काटतई ऊ मर जायत  एकर फल पीछे मिलतउै कहके जुगेन्द्र ओहनी के पाले पोसे लगल  महानाग जब सेआन हो गेल तब कहलक कि भइया हमरा बड़ा भलाई कयलऽ  हमरा नट फंसा के ले गेल हल  अब हमरा माय बाप भीरू टिल्हा के घर में पहुंचा दऽ  ऊ जे देथुन ऊ नऽ ले के खाली एगो अंगूठी ले लिहेऽ  ओकर गुन हे कि सवा हाथ लीप के ओकरा से जे तू मांगबऽ ओही दै देतवऽ  चुगेन्दर महानाग के टिन्हा भीरू पहुंचा देलक  ऊ बिल में घस गेल तो ओकर माय बाप ओकरा देख के बड़ी खुस भेलन आउ हाल पुछलन तो महानाग अप्पन पर बीतल सब हाल सुना देलक  ऊ कहलक कि हमरा बचावेओला दूरा पर खड़ा हेऽ  ओकरा जाके सोआगत करऽ  ई सुन के नाग नागिन दरबाजा पर अयलन आउ हाथ जोड़ के बोललन कि महाराज अपने जे चाहइत ही से कहूं  अन्न धन रोपेया पइसा दरब खरब जे चाहइत ही से कहूं सब हम देवे ला तहयार ही  जुगेन्दर कहलक कि हमरा ई सब से कोई काम नऽ हे  दुनो कहलन कि तइयो हमनी से कुछ मांगे पड़तवऽ  तऽ जुगेन्दर कहलक कि हमरा खाली नाग के अंगूठी दे दिहीं  अंत में ओहनी मन मसोस के अंगठी दे देलन आउ कहलन कि गाढ़ समय में हमरा पुकरिहंऽ तो हम चल आयम  सांझ के जुगेन्दर घरे चल अयलक आउ सवा हाथ जमीन लीप के अंगुठी से कहलक कि हे नाग के अंगुठी एगो सतमहला मकान बन जाय आउ तुरते हुआ सतमहला मकान बन गेल  गांव के लोग देख के बड़ी अच्न्भा में पड़लन  सगरो हल्ला हो गेल कि साव के लइका जब से महानाग के पहुंचा के आयल हे तब से धन के कोई सुमार न हे  इहाँ के बात हई  जोगेन्दर के कुता राजा महाजन के यहां बंधिक पर रखल हल  एक दफे राजा ही चोरी हो गेल  कुत्ता राजा के गोड़़ पर लोटे लगल आउ दउड़ के पोखरा भी्रू जाय जहां चोर सबधन चोरा के रखले हल  ई तरह कुता आवे जाय तो राजा कुत्ता के साथे पोखरा पर गेलन  देखलन कि कुत्ता पोखरा में डुबकी लगावइत हे  राजा समझ गेलन कि चोरी के माल पोखरा  लड़कावा के मैया सब बात कहलका कि तोहर बेटा ऐसन हको कि रोज जुआ खेले ला परक गेलो हे  रोज पाँच छ सौ रुपेया हार जा हको  लड़का के बाबुजी सोचलक कि हम अप्पन बेटा के परीक्षा ले लुं  लड़कावा सांझ के खेलकूद के आयल  अप्पन बाबूजी से पूछलक कि की बात हको  बाबू जी कि तूं तुरते चल ऐला  बाबू जी कहलका कि हम अब बुढ़ा हो गेलियो हे  हमरा से अब कोय काम न हो्तवऽ हो  अब तु जो आउ तोही हमर बदल बिजनेस करऽ गन  जो रुपेया लेवे के हो से ले ले  लड़कावा कहलक कि हमरा बीस हजार रुपेया दे दऽ  ओकरा बाबूजी बीस हजार रुपेया दे देलन  लड़कावा के एगो इआर हलै  जात के हलै कुरमी  लड़काबा सोचलक कि हम जाम तो हप्पर दोस्तवा कैसे रहत  से ओकरो साथे ले लेलक  उ दूनो साथे बेपार करे चललन  चलते चलते दूनो दुर विदेस चल गेलन  उहाँ जा के बिजनेस करे लगलन  कुछ दिना के बाद बड़ी सा रुपेया कमा लेलन  एक दिन घर जाय ला सोचलक कारण बड़ी दिन हो गेलहल घर गेला  ऊ अपन सथिया से कहलक कि आज हम जा हिओ घर ओकर बाद तु हो अयहऽ  अपन सथियो के ऊ दस हजार रुपेया दे देलक आउ अपने चल आयल घर  ओकर मैया बप्पा पूछलक कि बेटा कैसन चललो  तऽ ऊ लड़कावा कहलके कि देखऽ न बाबूजी बीस हजार रुपेया कमैलियो  बाबुजी बड़ी खुस होलन आउ ओकर माय से कहलन कि अबरो केत्ता रुपया लेके जा हें  अभी तो हमरा पैसा हइ एहे फिन चलल ऊ घरा से  फिनो बड़ी रुपेया कमैलक  दोस्तवा से कहलक कि अबरी तू जो यरा  इयरवा कहलक कि ठीक कहऽ हऽ  अबरी हम जाहिआं  इयरवा के कहलक कि जो आउ घरा कुछ समान भी ले ले जो  ऊ बड़का सहर में गेल बाकि ओकरा कुछ पसंद न पड़लै खाली एगो सीप पसंद पड़लै  से ऊ छोड़ देलकै  ऊ सीपवा में एगो बड़ी नीमन पत्थर हलै  ओही पत्थरवा खाली ले लेलकै  इयरवा कहलकै कि पत्थरा तूं ले चल  ई बड़ी अच्छा पत्थर हौ  दोस्तवा लै लेलक आउ आगे बढ़ गेल  इयरवो के मन उब गेल हल  ओहें ऊ पत्थरवा पटक देलक  तो पत्थरवा से तीन गो लाल निकलल  ऊ तीनो लाल लेके चलल  चलते चलते रात हो गेल  ओकर घर एगो जंगल से हो के जाय पड़ऽ ह्लौ  जंगला में एगो ठग के घर हलै  घर में एगो बुढ़िया रह हलै  ऊ बोलल ऐ बेटा बड़ी रात हो गेलो  जंगल हको से कहां से जैहमां  लड़कावा कहलक हम चल जइबो  बुढ़िया सोचलक कि अब हम एकरा कैसे फसांउ  तब बुढ़िया एगो इमली के डाढ़ तोर के दे देलक आउ कहलक कि बल आगे हम्मर एगो बेटी रहऽ हको  ओकरा दे दीहऽ  ई दवाई हकै आगे देखऽ हके तो सच्चे एगो लड़की हके  लड़किया कहलकै कि बल ए भैया रात हो गेलो घरा अभी कइसे जैइमां  आधी रात हो गेलो हे  घर हइए हौतो बल ऐहें ठहर जो भोर होतौ तो जैहेंऽ  लड़कावा रस्तवे मे इमलिमा के सबे पतवा तोड़ देलकै हल आउ केबल एक पत्ता रहे देलक हल  लड़किया के ऊ कहलक कि ले ई डढ़िया  तेरि माय देलको हे  लड़किया सोचलक बल हमर मैया पागल हो गेल हे कि एक पता देलक हे  एकरा ही एक पैसा हे कि एक लाख हे कि केतना हे  ओकरा कुछो नै पता चललै  अन्हरि लड़कावा अप्पन घर पहुंचल आउ मौज से रहे लगल  एगो दलिद्दर बाह्मण हलन  ऊ भीख मांग के खा हलन  रात मांगे तो सवा सेर आउ दिन माँगे तो सवे सेर  एक दिन बाह्मणी कहलथियन कि तूं दिन रात बरबरे कमा हऽ से कइसे काम चलतवऽ  बाल बच्चा कइसे खैथुन पीथुन  से कहीं परदेस जयतऽ हल तो कमा कुमाके लौतऽ हल  पंडी जी कहलन कि कल्ह भोरे जबवऽ  कुछो नस्ता पानी बना दिहंऽ  से पड़िआइन राख के सतुआ बना के बांध दैलन  पंडी जी अप्पन लड़िका के साथ परदेस निकलल  जाइत जाइत एगो नदी पर पहुंचलन आउ नेहा धोआके पुजा करे लगलन  एने पंडी जी के बेटा निकाल के राख के सतु खाइत हले  पंडी जी आन के देखलन तो वोललन कि भोसड़ी राख के सतु देकऊ हे  लड़कावा राख के सतु के नदी मे बहा देलक  दूनो उहां से आगे बढ़लन आउ चलते चलते एगो पहाड़ पर पहुंचलन  उहां देखलऽ कि कोई नऽ हे आउ खीर बन रहल हे  उहाँ दुनो खीर बनौलन आउ झटपट गटक गेलन  खयला पिला के बाद डर के मारे ओहनी एगो कोठी मे घुस गेलन  थोड़े देर के बाद एगो बाघ आयल आउ खीर के न देख के एने ओन्ने घुमे लगल  ओहनी के न मालुम हले कि इ बाघ के घर हे  कोठया के आन से लड़कावा बघवा के देखलक आउ बप्पा से कहलक कि हइजा एगो फरसा हवऽ कहऽ तो सार के ओकरे से मारीवऽ  ऊ कहलक कि चुप रहऽ न तो बघवा हमनी दूनो के आज खा जतवऽ  बघवा सगरो घुमल चले कि कउन आन के खीरिया खयलक हेऽ  घूमत घूमते ओकर चूतड़ कोठी के मान में समा गेल  तब तक पंडी जी के लइका फरसा के बाघ के चुतड़ मे घोप देलक  बाघ राम बाई में भागा  ऊ हल्ला करइत जाइत हल कि हमर घर में नांड़ फड़वा घुसल हे  से एगो सिआर सुन के कहलक कि चलऽ तो हम देखइत हीऽ कि कउन हउ  से सिआर आन के कोठी के मान में अप्पन पोछी घुसौलक  बाबा जी के लइका पोछी पकड़ लेलक  एन्ने सिआर जोर लागा के भागे लगल तो ओकर पोछिए कबर गेल  ऊ भी ह्ल्ला करइत भागल कि ओकर घर में पोछकबार घुसल हे  डरल सेर आउ सियार दूनो जंगल में जे भागल से फिनो काहे ला आवे के नाम लेवे  एन्ने पंडी जी आउ उनकर लइका कोठी में से निकललन आउ बाघ के घर में जेतना सर समान आउ रुपेया पइसा दोसर बाघ के मार कीन के जमा कयले हले से सब लेके घरे आ गेलन  आन कै पड़िआइन से कहलन कि ले बेटा कमा के ले अलउ हे  अब बइठ के खायल कर  एक ठो बितनवां हलै  ऊ अप्पन मइया से कहलकै कि ए माय तु हमरा एगो भेंस ले दे  हम ओकरा से कमैबे खयबे  ओकरा मइया हलै ने से एगो भैंस ले दलकै  बितनवाँ ओकरा चरावे लगलै  एक दिन बितनवाँ भैसिया के छोड़ के खाय चल अयलै और राजा जी के बागा में बेंगन के पेड़ हलै से बितनवां के भेंसिया खा गेलै  बस राजा जी ओकर भेंसिया के काट देल्थी  बितनवां कहलकै ने कि ए राजा जी भैंसिया तो काटिये देला से ओकर चमड़वा हमरा दै दऽ  राजा जी कहलथिन कि ले जाय ने रे ओकरा हम की करबै  बितनवां चमड़वा के ले लेलक  बगिया मे जाके एक तार के पेड़ हलै उहां पर चोरन सव चोरा के आवऽ हल आउ चोरी के समान बांट हलै  बितनवां जा के तरवा पर चढ गेल आउ जब रतिया में चोरवन पैसवा बटि ले उहां पर अयलै आऊ बांट लगलै तो बितनवां ऊ चमड़वा के ऊपरे से गिरैलक  बस चोरवन कहलकै अरे बाप रे बाप एकरा पर भूत रहऽ हौ  से भाग रे मरदे तहिया ओखनी सब भाग गेलई  बस ओकरा पर से बितनवा उतरलै आउ सब पैसवा लेके घर चल अयलै आउ मइया से कहलकै कि ले मइया हम एतना पइसा ले अयलो  ओकर कोठी पइसा से भर गेलै  ओहनी उहां पर नै बाँटलकै  ई सब बात जाकै रजबा के कहलकै  रजबा भी ओइसहीं कलकै  पर चोरबन उ दिन पैसा न बटलकै  रजबा बितनमा पर खिसिया के ओकर घर में आग लगा देलक  बस बितनबमा कहलकै कि ए राजा जी तू तो हम्मर घरवा मे आग तो लागाए देलऽ  से ओकर बनिया राख दे दऽ  तब रजवा कहलकई कि ऊ का रखल हो से ले जा  से बितनवां बोरा में बंद करके बनिया बेचे चल गेलै  जैते जैते एगे व्यापारी मिललै  ओह हीरा मोती जबाहर बेचऽ हलै ऊ पुछलकै बितनवा से कि कऊची बेचऽ हऽ  बितनवां कहलक घर चल आउ घर पर जाके अपन मइया से कहलक कि ले मंइया बड़ी सन हीरा मोती जवाहरात  बस ओकर समान से घर भर गलै  बस रजवा देख के जरे लगलै ई बितनमां एतना चीज कहां से लावऽ हकै  तब ओकरा बोला के बोरा में बंद कर के इनरा मे फेंक देलकै  इधर से रोज एगो हाथी पानी पीये ला जा हलै  ऊ दिन पानी पीये गलै बस ओकरे पर अप्पन गोड रखलकै आउ बोरवा फट गेलै  बितनवा ओकरा में से निकल गेल आउ हाथी पर चढ़ के घरै चलल आवऽ हलै  रजवा देखलकै तो कहलकै कि ए रे बितनबां हमरो बोरवा में बान्ह के नदिया में फेक लाव  बस राजा के बितनवां खुब कस के बान्हलकै आउ नदिया में फेंक लौलकै  बस तहिया से हथिया गेलै पनिया पिये लै ने से रजवा के बोरवा पर लतिया पड़ गलै आउ रजवा के पेट फट गेलै  रजवा ओहीं पर मर गेलै  खिस्सा गेलो वन में समझ अपने मन मे  दोसर दिन चरवहवन गांव में जा के हल्ला कर देलन कि एगो पंडी जी अलयिन हे से बड़ा बढ़िया कथा कहऽ हयिन  दोसर दिन से बड़ी मानी लोग कथा सुने आवे लगलन  ओही गांव मे एगो कंजूस बनिया हले  ओकरा चमड़ी जाय बाकि दमड़ी न जाय के खेयाल बराबर रहऽ हल  एक दिन ऊ ह्ल्ला भोरे मैदान गेल हल तो पार्वती के महादेव जी से पृछइत सुनलक कि बाबा जी के केतना मिलतइन  तब मंदिर में महादेव जी पार्वती जी से कहलकथिन कि एक हजार अइसे आउ दू सौ आरती में  ई सब बात ह्ल्ला सुनलक आउ जा के पंडी जी से पॉच सौ में ठीका करा लेलक  पंडी जी सोचलन कि पांच सौ मिलत कि तो न मिलत हमरा पहिलहीं मिल तो जाइत हे  कथा पूजा होइत होइत पूणीहुति के दिन आल  ऊ दिन बड़ी लोग जुटलन  बनिबा खुब ठाठ में जाके आगहीं बइठ गेल  जब पूजा हो गेल तो दछिना में कउन कहे आरती में भी कुछो न परल  उहाँ से ह्ल्ला चल के महादेव जी के मंदिर में जाके एक लात जमौलक कि ओकर लतिया उहई सट गेल  अन्हारे ह्ल्ला भेल कि महासेठजी के लाती महादेव जी में सटल हे  देखताहर लोग जुटलन आउ बनिवा के मेहरारु आयल आउ महादेव जी के गोड़ लाग के कहलक कि छोड़ दऽ  महादेव जी कहकथिन कि पांच सौ देले हें आउ सात सौ जा के पंडी जी के दे आव तो छोड़वउ  ई सुन के मेहररुआ घरे गेल आउ सात सौ रुपेया घरे से लान के पंडी जी के दे देलक  फिनो महादे जी भीर गेल आउ कहलक कि हम रुपेया दे देली हे तब महादे जी छोड़ देलन  पंडी जी पोथी पतरा बान्ह के घरे चललन  राह में चार गो चोर लग गेलन  ओहनी पुछलक कि कउची हबऽ  दऽ लेले चलिवऽ पंडी जी कहलन कि कुछो न हेऽ  तऽ चोरवन कहलक कि देखऽ बोंग  पंडी जी डर के मारे मोटरी देऽ देलन  चोरवन पुछकई कि तोर कहां घर हवऽ  पंडी जी के घर नजीके हल बाकि कहलन कि बडी दूर हे से रह जाय के चाहीं  ऊ एगो जजमान के बहाना कर के अपन घरे चल गेलन  चोरवन सोचलक कि अन्हारे इनका जजमान ही से आउ मिलत तो आगे चल के छीन लेव  आउ आज रात के इहई खयबो करब  पंडी जी चोरवन के अप्पन दुरा पर बइठा के कहलन कि हम मोटरिया जजमान ही रख देइत हीवऽ आउ घरे रख के अयलन आउ कहलन कि अब तोहनी जाइजा  हम घरे पहुंच गेली  चोरवन अपने मे विचार कयलक कि पंटितवा हमनी के खुब छकौलकउ से आज रात में चोरा लेवे के चाहीं  ओहनी पंडिताइन से पंडी जी के बतिआइत सुनलक कि आज जे कमा के लयली हे से पिछुत्ती गनउरवा में गाड़ देली हे  चोरवन रात भर में सब गनौरा फेंक देलन बाकि धन न मिलल  चोरवन कहलक कि पंडितवा आजो छकौलकउ से अच्छे कल सार के ठीक कर देवे के चाहीं  रात में फिनो पंडी जी कहलन कि चोर चुहाड़ के डर से सब धन के खढ़ी में उ निम के पेड़ में लवनी में टागं देली हे  चोर सुन के रात में पेड़ पर चढ़ल तो उहाँ हड्डा खोता लगौ ले हलऽ  ओहनी अन्हार में हबक हबक के पकड़लक तो बिरनी लपटा गेल  गिरइत परइत सब भागलक  चोरवन सोचलक कि पंडी जी हमनी के नीमन छकावइत उथुन  आज रात के उनकर गोड़ तोड़ दे ही  पंडी जी कहलन कि आज लोटा में सब धन कुआं में डाल देली हे  चोरवन सुन के रात में ऊ कुआं में हेल गेलन  एन्ने पंडी जी आउ पंडिताइन दुनो मार ईटा के चोरवन सब के कुएं में जान मार देलन  दिन भर उहई छोड़ देलन  सांझ के एगो भिखारी भीख मांगे आयल तो बाबा जी कहलन कि पांच रुपेया देबबऽ आउ खिला भी देबवऽ से एगो हमर काम कर दऽ  रात हो गेल तो बाबा जी कुआँ में से मुरदा निकाल के देलन  भिखारी मुरदा फेंक आयल  तब तक दुसरका भी निकाल के रख देलन आउ कहलन कि कहसे फेंकलऽ कि फिनो चल अयलवऽ  ऊ फिनो दोसर मुरदा ले के दोसर दने फेंक आयल  तब तक बाबा जी तेसरका के निकाल के धर देलन आउ भिखारी के अयला पर कहलन कि ई फिनो भाग अयलवऽ  तेसरका मुरदा के बारे में कहलन कि अबरी एकरा केतारी के मूढा से बांध दि हऽ  ओकरा बाद चौथ मुरदा निकाल के बाबाजी ओकरा में केतारी बान्ह देलन आउ भिखारी के अयला पर कहलन कि कइसे बान्हल कि मुंढे कुबार के भाग अलवऽ  अबरी बाबा जी कहलन कि जब भागे लगतवऽ तो अबरी बगंड़ी लेले जा बंड़वठ दि हऽ  एकरा ले जाके भिखारी रहर के खेत में दक्खिन दने फेक लन आउ खड़ा हलन कि एगो धोबी दीसा फीर के आवइत हले  ओकरे लौट के आवइत मुरदा समझ के ऊ मार डंटा के ओकरा जान से मार देलक  ओकरा मरल देख भिखारी डर गेल आउ फिनो बाबाजी ही न गेल आउ अपन समान के छोड़ के भाग गेल  एगो राजा के पांच गो लड़का हल  पांचो लड़कन के पढ़े ला पठशाला में भेज देले हलन  एक दिन जब पांचो लड़का पढ़ के अयलन तो राजा पूछलन कि बेटा कउन कउन विद्धा पढ़लऽ हे  सभे लड़कन बोललन कि हमनी राजनीति विधा सिखली हे कि राज पाठ कइसे चलावल जा हे  बाकि छोटकी लड़का बोलल कि हम तो चोरी विधा सिखली हे  राजा फिनो ओही लड़का के पढ़े ला भेज देलन  एकरा बाद फिनो पूछलन कि का का पढ़लऽ बेटा  फिनो छोटका लड़का बोलल कि अवकी तऽ हम आउ चोरी विधा सीख के पक्का होगेलिअवऽ हे  राजा कहलन कि अइसन काम तू न छोड़बऽ  एकरा पर लड़का बोलल कि हमरा से ना छुट सकऽ हे  एकरे पर राजा बोललन कि जब तू पक्का चोर हो गेले हे तो फलना राज मे एगो राजा के मीसी तलवार आ एगो सामकरन घोड़ा हे तू ओकरा चोरा के चार रोज में ले आव तो हम जानीं कि तूं पक्का चोर हो गेले हें  एकरा पर छोटका लड़का बोलल कि इ कउन भारी बात हे  राजा ऊ दूसर राजा के पास चिट्ठी लिख देलन कि चार रोज तक अपन मीसी तलवार आउ सामकरन घोड़ा के हिफाजत में रखि हऽ  हमर लड़का छउंड़ा चोर हे ओकरा चोरावे जाइत हे  राजा खत पाके अप्पन राज भर में ढिढोरा पिटबा देलन कि आठ रोज के अंदर में कोई भी बाहर के अदमी सहर में न आवे पाबे  आउ ऊ सगरो पहरा पर सिपाही के बइठा देलन  ईहवां से छउंड़ा चोर चलल  जब ओही राज में पहुंचल तो देखइत हे कि सगरो पहरा पर सिपाही तैनात हथ आउ कड़ा पहरा देइत हथ  मन में सोचलक कि कउन उपाय करि कि सहर में घुस जाई  ओही जगह ऊ नउवा के भेस बनौलक आउ छुरा कँची ले लेलक  सहर में ऊ जाय लगल तो सिपाही बोलल कि कहवॉ जाइत हें रे नउवा  सरकार हम सिपाही जी के हजामत दाढ़ी बना के आवइत ही ई तो बताव कि केकरो सहर में घुसे ला हुकुम हेऽ  एकरा पर नउबा कहलक कि सरकार के बात नउवो ला रोक टोक हेऽ  एकरा पर सिपाही कहलक कि जरा हमरो दाढ़ी हजामत बना दे तो  नउवा हजामत बना देलक तो सिपाही कहलक कि हमरा देह पर सगरो बार पड़ गेल हे  एकरे पर नउवा कहलक कि सरकार सब पोसाक खोल के रख दीहीं आउ पोखरा में गमछावा पहिन के नेहा लिहीं  सिपाही कहलक कि ठीक उपाय बतौले रे नउवा  तुरेत अप्पन पोसाक खोल के ऊ रख देलक आउ नेहाय खातिर पोखरा में कूद गेल  जब पानी में बुड़की मारलक तो नउबा छउँड़ा चोर सबहे पोसाक लेके सहर में घुस गेल  सहर में जाके एगो बेसबा के रुपेया पइसा दे के मिला लेलक आउ ओकरा हिआं रहे लगल  जब सिपाही आयल आउ ओकरा अपन पोसाक के साथ न देखलक तो कहलक कि ओही छउंड़ा चोर हल  सहर में हल्ला हो गेल कि छउंड़ा चोर सहर मे घुस गेल हे आउ जोर सोर से पहरा पड़े लगल  छउंड़ा चोर बेसबा से कहलक कि हम राजा के लड़का ही  हम मीसी तलवार आउ सामकरन घोड़ा चोराबे आयल ही  तोरा एते पता लगावे के काम हउ कि केकर केकर पहरा पर ड्थुटी हे  बेसवा पता लगा के कहलक कि आज चार गो फलना फलना बीड़ा उठऽवलक हे  पकड़े लागी ओही सब के ड्थुटी पडल हे  छउंड़ा चोर ठकठकिया के भेस बनौलक  ओहनी के अउरत के घर जाके कह देलक कि आज तोहर गांव में अतउ आउ उहुहुं उहुंहुं करके खोल केवाड़ी कहतउ  तोहनी खोलिहऽ न  अगर खोलबो करिहंऽ तो लुआठी ले के मार लुआठी मार लुआठी मार दीहंऽ  एतना कहके ठकठकिया चल आयल  एकरा बाद जब रात होयल तो चारो सिपहियन के पहरा मिल गेल  छउंड़ा चोर फिन नउवा के भेस बना के बजार मे गेल हल  पहरेदार देख के कहलक कि अरे नउवा कहवाँ से आवइत हे रे  केकरो रात के निकले ला हुकुम न हे रे  नउवा बोलल कि सरकार के बात नउवा ला भी रोक टोक हे  उ फलना सिपाही जी के हजामत बनावले आवइत ही  एकरे पर चारो पहरेदार कहलन कि जरा हमनी के भी हजामत बना दे तो सबहे के ऊ खुब ठीक से हजामत बना देलक  चारो नेहाय ला अप्पन अप्पन पोसाक खोल के आउ गमछा पहेन के पोखरा में कुदलन आउ नउवा से कहलन कि देख कोई हमनी के कपड़ा लत्ता न ले जाय  सरकार के बात हम हियो तो कउन ले जायत  जब चारो बुड़की मारलन तो गते नउवा सब कपड़ा लत्ता ले के भाग गेल  जाड़ा के दिन हल जब ओहनी जल्दी में पोखरा से निकललन तो देखइत हथ कि सभे पोसाक लेके नउवा भाग गेल हे  सब समझ गेलन कि ओही छउेड़ा चोर हल  बेचारे जाड़ा के मारे उहुंहुं छहुंहुं करइत घरे अयलन  दुहारी पर आन के खोल केवाड़ी उहुंहुं उहुंहुं बोले लगलन  एतना सुन के ओहनी के अउरत खमझ गेलन कि ठीके ठकठकिया कहइत हल कि भृत अयतो  से पहुंचिये गेल  हदे फदे मिट्टी के तेल में लुगा बोथ के लुकवारी बान्हलन आउ आग धरा देलन  केवाड़ी खोल के धड़ा धड़ फटा फट कपार पर मारे लगलन  जब सब बेहोस होके गिर गेलन तो देखइत हथ कि हाय रे राम ई सब तो हमरे घरे के अदमी हथ  सबेरे समुचा सहर में कुहराम मच गेल कि छउंड़ा चोर चारो पहरेदार के बड़ी बेदम कर देलक हे आउ फजीहत भी  एकरे से डरे कोई भी ओकरा पकड़े ला बीड़ा उठावेके न गछे हे  एगो लाला जी हलन से ओही गछलन  छउंड़ा चोर बेसवा से पुछलक कि आज केकर डयूटि हेय  बेसवा कहलक कि एगो लाला जी हथुन ओही तोरा पकड़े खातिर बीड़ा उठवले हथुन  बीड़ा में पांच सौ रुपेया इनाम हल  लाला जी के लड़की के रोसगदी हल  एही के लालच में ऊ बीड़ा उठवले हलन  रोसगददीं के दू दिन बनल हल  एतना सुन के छउड़ा चोर का कयलक कि सुट बूट पहन लेलक आउ नउवा कहार से मांग के पालकी सजवलक  जब साम हो गेल तो ऊ लाला जी के दुहारी पर गेल  लाला जी समझलन कि हमर दमाद आ गेलन हे  फिन तो लाला जी ओकरा कहवां उठाऊँ कहवाँ बइठाऊं सोचइत सोआगत कयलन  सबहे काम जल्दी जल्दी करके छउड़ा चोर से कहलन कि हम जाइत ही डिउटी पर  लाला जी पूछलन कि केकरा पकड़ेला हेऽ  अपने खाके अराम करऊ  एतना कहके लाला जी चल गेलन  इहवां जब छउड़ा चोर के कोहबर मिलल तो लाला जी के बेटी खुब सज धजके आयल आउ पलंग पर जब सुते लगल तो छउड़ा चोर कहलक कि का हेला ढेर मानी गहना पाती पहेन के सुतइत हऽ  सुते मे असिआर होतव  से निकाल के कपार तर रख के सुतलऽ  बेचारी सबहे गहना पांती निकाल के सिरहाना रख देलक  रात में ऐस मौज दुनो कयलन  जब लड़की के खुब नीन आ गेल तब छउड़ा चोर लड़की के चोली खोल के निकाल देलक आउ लुगा खोल के ओही लुगा से चारो गोड़ पउवा पाटी में बांध देलक  उहवाँ से सबहे गहना पाती लेके ऊ चल आयल  जब सुबह होल तो लड़की के माय बढ़नी से बहारइत हल तो देखइत हे कि अभी तक बेटी उठल न हेयऽ आउ किरीन फूट गेलहेऽ  जाके कहलक कि बेटी उठऽ नऽ  किरीन फुट गेलवऽ आउ बिहान हो गेलवऽ  त बेटी बोलल कि तोर बेटी के हालत त बेहालत होयल हेयऽ  जब माय गते केबाड़ी खोललक तो सब तमासा देख के कहलक कि नतिया छउड़ा चोर नया तमासा करके चल गेलउ  समूचे सहर में हो हल्ला मच गेल  अब कोई न बीड़ा उठावे या तो राजा कहलन कि अब हमहीं छउड़ा चोर के पकड़व  हमरे हाथ में मीसी तलवार आउ सामकरन घोड़ा रहत तो कइसे चोरावत  एन्ने फिनो छउड़ा चोर बेसबा से बूछलक तो बेसवा बतौलक कि आज राजा अपने से मीसी तलवार लेके आउ सामकरन घोड़ा पर चढ़के पहरा देतन  एतना सुनके ऊ कहलक कि हमरा एगो जांता आउ एक मन कोदों मंगा दऽ  आउ खूब फटल चिटल लुगा गुदरी  आज हम बुढ़िया बन के सहर के चउराहा पर कोदो दरव  ऊ सबहे चीज मांगलक आउ साँझ में बुढ़िया के भेस में ओही चउराहा पर कोदो दरइत हल तो राजा ओने से तीन चार बेर सामकरन घोड़ा पर चढ़ल तेजी से दउड़ल चल अयलन आउ आके बुढ़िया से पूछलन अगे बुढ़िया तू तो एहिजा कखनिये से दरइत हें एने कोई अदमी उदमी भी आवइत जाइत देखले हेंऽ  बुढ़िया कहलक कि हां बबुआ जब अपने एन्ने से ओन्ने चल जा हऽ तऽ 