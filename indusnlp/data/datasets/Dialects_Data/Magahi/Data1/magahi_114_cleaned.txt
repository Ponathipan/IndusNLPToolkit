अपराध आउ दंड भाग अध्याय रस्कोलनिकोव लगी एगो विचित्र समय के दौर शुरू होलइ ओकर सामने मानूँ अचानक कुहासा छा गेलइ आउ ओकरा निराशापूर्ण आउ भारी एकाकीपन घेर लेलकइ  बाद में एकरा आद करते बहुत बहुत बाद ऊ महसूस कइलकइ कि ओकर चेतन अवस्था कभी कभी मानूँ धुंधला पड़ जा हलइ आउ कुछ अंतराल के साथ ई जारी रहलइ अंतिम महाविपत्ति तक  ओकरा पक्का विश्वास हो गेले हल कि तखने ओकरा कइएक मामले में गलतफहमी होले हल मसलन कुछ घटना के अवधि आउ समय में  कम से कम बाद में आद करके आउ आद होल बात के समझे के कोशिश करके आउ दोसरा से मिल्लल सूचना के ध्यान में रखला पर ऊ खुद्दे अपन बारे बहुत कुछ जनलकइ  मसलन ऊ एक घटना के दोसरा घटना के साथ मिश्रण कर देइ दोसर के ऊ कोय अइसन घटना के परिणाम समझइ जे खाली ओकर कल्पना में रहइ  कभी कभी ऊ बेमरियाह वला पीड़ाजनक चिंता के शिकार हो जाय जे आतंक नियन भय में भी बदल जाय  लेकिन ओकरा अइसनो घटना आद पड़इ जे मिनट भर रहइ घंटो तक भी शायद कइएक दिन तक भावशून्यता से व्याप्त जे मानूँ पहिलौका भय के विपरीत होवइ अइसन भावशून्यता जे कोय मर रहल अदमी के बेमरियाह वला भावशून्यता के समान होवइ  कुल मिलाके ई अंतिम दिन में ऊ खुद्दे मानूँ अपन स्थिति के स्पष्ट आउ पूर्ण समझ से कतराय के प्रयास कर रहले हल कुछ आवश्यक तथ्य जेकर तुरंत स्पष्टीकरण के माँग होवइ विशेष करके ओकरा भारस्वरूप लग रहले हल लेकिन कुछ चिंता से छुटकारा पावे लगी आउ ओकरा से पलायन करे में ओकरा केतना खुशी होते हल लेकिन जेकर उपेक्षा ओकर स्थिति में पूर्ण आउ अनिवार्य विनाश के खतरा उत्पन्न करते हल  विशेष करके ऊ स्विद्रिगाइलोव के बारे चिंतित हलइ एहो कहल जा सकऽ हलइ कि ऊ मानूँ स्विद्रिगाइलोव पर अटक गेले हल  जब से स्विद्रिगाइलोव कतेरिना इवानोव्ना के मौत के समय सोनिया के कमरा में बहुत धमकी रूप में आउ बहुत स्पष्ट रूप से शब्द के प्रयोग कइलके हल तब से ओकर विचार के स्वाभाविक प्रवाह भंग हो गेले हल  लेकिन ई बात के बावजूद कि ई नयका तथ्य ओकरा बेहद बेचैन कइले हलइ रस्कोलनिकोव ई मामला के स्पष्टीकरण लगी कइसूँ कोय जल्दीबाजी में नयँ हलइ  कभी कभी अचानक खुद के शहर से कहीं बिलकुल दूर आउ एकांत भाग में पाके कोय घटिया शराबखाना में अकेल्ले टेबुल भिर विचारमग्न स्थिति में आउ मोसकिल से आद अइते कि ऊ हुआँ कइसे पहुँच गेलइ ओकरा अचानक स्विद्रिगाइलोव के बारे आद आ जाय ऊ अचानक बहुत स्पष्ट आउ चिंताजनक रूप से महसूस करे लगइ कि यथाशीघ्र ई अदमी से बातचीत करे के चाही आउ यथासंभव अंतिम निर्णय कर लेवे के चाही  एक तुरी शहर के गेट से दूर जाके ऊ कल्पनो कइलकइ कि ऊ स्विद्रिगाइलोव के प्रतीक्षा कर रहले ह कि एज्जा परी ओकन्हीं दुन्नु के भेंट करे के बात तय कइल हइ  दोसरा तुरी सुबह होवे के पहिलहीं कहीं तो जमीन पर झाड़ी में ओकर नीन खुललइ आउ ओकरा लगभग समझहीं में नयँ अइलइ कि ऊ हुआँ कइसे पहुँच गेलइ  लेकिन कतेरिना इवानोव्ना के मौत के ई दु तीन दिन बाद ऊ स्विद्रिगाइलोव से दू तुरी मिलियो चुकले हल लगभग हमेशे सोनिया के फ्लैट में जाहाँ परी ऊ कइसूँ निरुद्देश्य आ जाय लेकिन हमेशे लगभग मिनट भर लगी  ओकन्हीं हमेशे कुछ शब्द में आपस में विचार के आदान प्रदान करइ आउ एक्को तुरी मुख्य बिंदु पर नयँ बोलइ मानूँ ओकन्हीं बीच अपने आप फैसला हो गेल होवे कि ई मामला में फिलहाल चुप्पे रहे के चाही  कतेरिना इवानोव्ना के लाश अभियो ताबूत शवपेटी में पड़ल हलइ  स्विद्रिगाइलोव कफन दफन के भार अपन उपरे ले लेलके हल आउ भाग दौड़ कर रहले हल  सोनियो बहुत व्यस्त हलइ  स्विद्रिगाइलोव पिछलौका भेंट के दौरान रस्कोलनिकोव के बता देलके हल कि कतेरिना इवानोव्ना के बुतरुअन खातिर कइसूँ बंदोबस्त कर चुकले हल आउ सफलतापूर्वक बंदोबस्त कइलके हल कि जान पछान के अइसन कुछ लोग के पता लगा लेलके हल कि जेक्कर मदत से तीनों अनाथ बुतरून के रखवाना संभव हो गेलइ तुरंते ओकन्हीं लगी बहुत उचित संस्थान में कि ओकन्हीं लगी जामा कइल पइसवो बहुत मदत कइलकइ काहेकि पइसा के साथ वला अनाथ के कंगाल अनाथ के अपेक्षा रखवाना बहुत असान हइ  ऊ सोनियो के बारे कुछ बतइलके हल एक दू दिन में खुद कइसूँ रस्कोलनिकोव से मिल्ले के वादा कइलके हल आउ बतइलके हल कि ऊ ओकर सलाह लेवे लगी चाहतइ कि बातचीत कर लेना बहुत जरूरी हइ कि अइसन कुछ मामला हकइ  ई बातचीत गलियारा में ज़ीना के पास होवऽ हलइ  स्विद्रिगाइलोव एकटक रस्कोलनिकोव के आँख में देखते रहलइ आउ अचानक थोड़े देर चुप रहला के बाद आउ अवाज धीमे करके पुछलकइ की बात हइ रोदियोन रोमानोविच अपन आपा से बाहर देखाय दे हथिन वास्तव में सुन्नऽ हथिन आउ देखऽ हथिन लेकिन जइसे अपने के कुछ समझ में नयँ आवऽ हइ  खुश रहथिन  कुछ बातचीत कइल जाय अफसोस के बात खाली ई हइ कि हमरा पास बहुत सारा काम हइ दोसरो से संबंधित आउ अपनो ओह रोदियोन रोमानोविच ऊ अचानक आगू बोललइ सब अदमी के जरूरत होवऽ हइ हावा के हावा के जी सबसे पहिले ज़ीना से उपरे आ रहल पादरी आउ गिरजादार के रस्ता देवे खातिर ऊ अचानक थोड़े अलगे हट गेलइ  ओकन्हीं मृतककर्म करे खातिर अइते गेले हल  स्विद्रिगाइलोव के औडर से दिन में दू तुरी बिलकुल समय पर मृतककर्म कइल जा हलइ  स्विद्रिगाइलोव अपन रस्ते चल गेलइ  रस्कोलनिकोव कुछ देर ठहर गेलइ सोचते रहलइ आउ पादरी के पीछू पीछू सोनिया के फ्लैट में घुस गेलइ  ऊ दरवाजा भिर खड़ी रहलइ  प्रार्थना सभा चालू होलइ शांतिपूर्वक शिष्टाचारपूर्वक उदास भाव से  बचपने से मृत्यु के चेतना में आउ मृत्यु के उपस्थिति के संवेदना में हमेशे ओकरा लगी कुछ तो भारी आउ रहस्यमय ढंग से भयानक प्रतीत होवऽ हलइ आउ बहुत लम्मा समय से ऊ मृतककर्म नयँ सुनलके हल  आउ हियाँ कुछ तो आउ बहुत भयंकर आउ कष्टदायक हलइ  ऊ बुतरुअन तरफ देखलकइ ओकन्हीं सब्भे ताबूत भिर टेहुना के बल बइठल हलइ पोलेच्का कन रहले हल  ओकन्हीं के पीछू चुपके चुपके आउ मानूँ सहमल सहमल कनते सोनिया प्रार्थना कर रहले हल  वस्तुतः पिछलौका कुछ दिन से ऊ हमरा तरफ एक्को तुरी नयँ देखलकइ आउ न एक्को शब्द बोललइ अचानक रस्कोलनिकोव सोचलकइ  कमरा में तेज धूप फैलल हलइ अगरबत्ती के धुआँ के बादल उपरे उठ रहले हल पादरी पढ़ रहले हल हे प्रभु शांति देहो  पूरे प्रार्थना के दौरान रस्कोलनिकोव मौजूद रहलइ  आशीर्वाद देते आउ विदा होते बखत पादरी कइसूँ विचित्र ढंग से चारो बगली देखलकइ  प्रार्थना के बाद रस्कोलनिकोव सोनिया भिर गेलइ  ऊ अचानक ओकर दुन्नु हाथ पकड़ लेलकइ आउ अपन सिर ओकर कन्हा पर झुका देलकइ  ई संक्षिप्त संकेत रस्कोलनिकोव के भौंचक्का भी कर देलकइ विचित्र भी हलइ की ओकरा प्रति लेशमात्र भी घृणा नयँ लेशमात्र भी तिरस्कार नयँ ओकर हाथ में जरिक्को सनी कंपन नयँ ई तो अपने आप के अपमान के एक प्रकार के अनंतता हलइ  कम से कम रस्कोलनिकोव तो अइसन समझलकइ  सोनिया कुच्छो नयँ बोललइ  रस्कोलनिकोव ओकर हाथ दबइलकइ आउ बाहर चल गेलइ  ओकरा भयंकर रूप से मन भारी लग रहले हल  अगर ओकरा लगी ओहे क्षण कहीं परी चल जाना आउ बिलकुल अकेल्ले रहना बल्कि जिनगी भर लगी संभव होते हल त ऊ खुद के भाग्यशाली समझते हल  लेकिन बात ई हलइ कि एद्धिर कुछ समय से हलाँकि लगभग हमेशे अकेल्ले हलइ कइसहूँ अइसन महसूस नयँ कइलकइ कि ऊ अकेल्ले हइ  कभी कभी अइसन होवइ कि ऊ शहर के बाहर चल जाय बड़का सड़क पर निकल जाय एक तुरी तो ऊ एगो छोट्टे गो जंगल उपवन में पहुँच गेले हल लेकिन जगह जेतने एकांत होवइ ओतने जादे ओकरा मानूँ केकरो निकट आउ चिंताजनक उपस्थिति के आभास होवइ अइसन नयँ कि भयंकर लगइ बल्कि कइसूँ ओकरा बहुत झुंझलाहट होवइ अइसन कि ऊ जल्दी से जल्दी शहर वापिस आ जाय भीड़ भाड़ में घुल मिल जाय कोय ढाबा चाहे शराबखाना में घुस जाय कबाड़ी बजार चाहे पुआल मंडी में चल जाय  हियाँ परी मानूँ ओकरा जादे हलका महसूस होवऽ हलइ आउ जादे अकेला भी  एगो शराबखाना में साँझ होवे के पहिले लोग गाना गाब करऽ हलइ ऊ पूरे एक घंटा बइठके सुनते रहलइ आउ ओकरा आद पड़लइ कि ओकरा ई बहुत अच्छो लगले हल  लेकिन आखिरी घड़ी में ऊ अचानक बेचैन हो उठलइ मानूँ पश्चात्ताप ओकरा अचानक यातना देवे लगल होवे अइकी बइठल हिअइ गाना सुन्नब करऽ हिअइ लेकिन की वास्तव में हमरा एहे करे के चाही मानूँ ऊ सोचलकइ  तइयो ऊ तुरते महसूस कइलकइ कि एहे एगो ओकरा नयँ परेशान करब करऽ हइ कुछ तो हलइ जेकर तुरंत समाधान के जरूरत हलइ लेकिन जेकरा ऊ समझ नयँ पा रहले हल जेकरा शब्द में व्यक्त नयँ कइल जा सकऽ हलइ  सब कुछ एक तरह से एगो गोला लच्छा के रूप में लपटाल हलइ  नयँ एकरा से बेहतर तो लड़ाय होतइ बेहतर होतइ कि फेर से पोरफ़िरी चाहे स्विद्रिगाइलोव जल्दी से जल्दी फेर से कोय चुनौती केकरो हमला हाँ हाँ ऊ सोचलकइ  ऊ ढाबा से बाहर अइलइ आउ लगभग दौड़े लगलइ  दुन्या आउ माय के बारे विचार ओकरा अचानक कोय कारणवश मानूँ आतंकित कर देलकइ  एहे रात के सुबह होवे के पहिले झाड़ी में ओकर नीन खुललइ पूरा के पूरा ठिठुरल बोखार में क्रेस्तोव्सकी द्वीप पर ऊ घर लगी रवाना हो गेलइ आउ भोर होते होते पहुँचलइ  कुछ घंटा के नीन के बाद ओकर बोखार उतर गेलइ लेकिन ऊ जब जगलइ त बहुत देर हो चुकले हल दुपहर के दू बज रहले हल  ओकरा आद अइलइ कि एहे दिन कतेरिना इवानोव्ना के दफनावे के काम निश्चित कइल हलइ आउ ओकरा ई बात के खुशी हलइ कि ऊ ओकरा में शामिल नयँ होले हल  नस्तास्या ओकरा लगी कुछ खाय लगी लइलकइ ऊ जी भरके खइलकइ पिलकइ लगभग लालच के तौर पर  ओकर सिर पहिले से जादे तरोताजा हलइ आउ ऊ खुद पिछलौका तीन दिन के अपेक्षा अधिक शांत हलइ  एक पल लगी अपन पहिलौका आतंक के दौरा पर ओकरा अचरजो होलइ  दरवाजा खुललइ आउ रज़ुमिख़िन अंदर अइलइ  अच्छऽ खा रहले ह मतलब बेमार नयँ हइ रज़ुमिख़िन कहलकइ कुरसी लेलकइ आउ टेबुल भिर रस्कोलनिकोव के सामने बइठ गेलइ  ऊ परेशान हलइ आउ ई बात के छिपावे लगी नयँ चाहऽ हलइ  ऊ खुल्लल झुंझलाहट के साथ बोल रहले हल आउ बिन कोय जल्दीबाजी कइले आउ बिन अपन अवाज के विशेष रूप से उँचगर करके  सोचल जा सकऽ हलइ कि ऊ कोय विशेष आउ असाधारण भी इरादा से अइले हल  सुनऽ ऊ दृढ़ स्वर में बोललइ जाहाँ तक हम्मर बात हको त तोहन्हीं भाड़ में जा लेकिन जे कुछ हम अभी देखऽ हियो हम स्पष्ट तौर पे देखऽ हियो कि हमरा कुच्छो नयँ समझ में आवऽ हको मेहरबानी करके ई मत समझिहऽ कि हम हियाँ तोरा से पूछताछ करे लगी अइलियो ह  हम थुक्कऽ हियो हम खुद्दे नयँ चाहऽ हियो अभी तूँ चाहे सब कुछ उगल देहो अपन सब भेद वला बात तइयो शायद हम सुन्ने लगी रुकबो नयँ थूक देबो आउ चल जइबो  हम हियाँ खाली व्यक्तिगत रूप से आउ आखिर तुरी जाने लगी अइलियो ह सबसे पहिले की ई बात सही हइ कि तूँ पागल हकहो देखवे करऽ हो तोहरा बारे एगो धारणा अस्तित्व में हइ कहीं तो हइ कि तूँ शायद पागल हकहो चाहे बहुत कुछ ओकरे तरफ प्रवृत्त हकहो  हम तोरा सामने स्वीकार करऽ हियो कि हम खुद्दे ई विचार के जोरदार समर्थन करे के प्रवृत्ति वला हलियो पहिला तोर बेवकूफी आउ आंशिक रूप से घिनौना हरक्कत के वजह से कइसूँ जेकर स्पष्टीकरण नयँ कइल जा सकऽ हइ आउ दोसर तोर हाल के अपन माय आउ बहिन के साथ बर्ताव के वजह से  खाली कोय राक्षस आउ कमीना अगर पागल नयँ रहइ तो उनकन्हीं साथ ओइसन बर्ताव कर सकऽ हलइ जइसन कि तूँ कइलहो एकर मतलब हइ कि तूँ पागल हकऽ तोरा उनकन्हीं से मिलला बहुत दिन हो गेलो अभी अभी  आउ तब से तूँ उनकन्हीं से नयँ मिललऽ कन्ने तूँ नचते रहऽ हकऽ मेहरबानी करके हमरा बतावऽ तो हम तोहरा हीं तीन तुरी आ चुकलियो ह  माय कल्हे से गंभीर रूप से बेमार हथुन  तोहरा हीं आवे लगी चाहऽ हलथुन अवदोत्या रोमानोव्ना उनका रोके लगला ऊ सुन्ने लगी तैयार नयँ हथुन  अगर ऊ बेमार हइ ऊ बोलऽ हथुन अगर ऊ पगला रहले ह त केऽ ओकरा मदत करतइ अगर माय नयँ हियाँ हमन्हीं सब मिलके अइलिए हल काहेकि हमन्हीं के उनका अकेल्ले नयँ छोड़ सकऽ हिअइ  हमन्हीं पूरे रस्ता तोर दरवाजा तक उनका शांत रहे लगी विनती करते रहलिअइ  अंदर अइते गेलिअइ तूँ नयँ हलऽ ऊ एज्जे परी बइठ गेला  दस मिनट बइठल रहला आउ हमन्हीं उनका साथ खड़ी रहलिअइ चुपचाप  फेर ऊ उठ गेला आउ बोलला अगर ऊ अहाता से बाहर जा हइ त एकर मतलब हइ कि ऊ भला चंगा हइ आउ माय के भूल गेले ह आउ मतलब हइ कि माय लगी ई शोभा नयँ दे हइ आउ लाज के बात हइ कि ऊ दहलीज के पास खड़ी रहइ आउ प्यार के भीख माँगइ  ऊ घर वापिस गेला आउ खाट पकड़ लेलका अब बोखार हइ  बोलऽ हका हम देखऽ हिअइ कि ओकरा अप्पन लगी समय हइ  ऊ समझऽ हका कि अप्पन तो ई सोफ़िया सिम्योनोव्ना हइ तोर मंगेतर चाहे रखैल हमरा वस्तुतः मालूम नयँ  हम तुरते सोफ़िया सिम्योनोव्ना हीं रवाना हो गेलिअइ काहेकि भाय हम सब कुछ मालूम करे लगी चाहऽ हलिअइ आवऽ हिअइ त देखऽ हिअइ ताबूत पड़ल हइ बुतरुअन कन रहले ह  सोफ़िया सिम्योनोव्ना ओकन्हीं के मातमी कपड़ा पेन्हा रहले ह  तूँ हुआँ नयँ हकऽ  हम देखलिअइ माफी मँगलिअइ आउ बाहर निकस गेलिअइ आउ अवदोत्या रोमानोव्ना के सब बात बता देलिअइ  सब कुछ मतलब बकवास हइ आउ हियाँ परी कोय अप्पन नयँ हइ मतलब सबसे अधिक विश्वास के बात पागलपन हइ  लेकिन अइकी तूँ बइठल उबालल गोमांस अइसे निंगल रहलऽ ह जइसे तीन दिन कुछ नयँ खइलऽ ह  ई मानऽ हिअइ कि पगलवो सब खा हइ लेकिन हलाँकि तूँ हमरा से एक्को शब्द नयँ बोललऽ लेकिन तूँ पागल नयँ हकऽ आउ ई मामले में हम कसम खा हियो  तूँ चाहे जे रहऽ लेकिन पागल नयँ हकऽ  आउ ओहे से तूँ आउ सब कोय भाड़ में जाय काहेकि एकरा में कुछ तो भेद हइ कोय तो रहस्य हइ आउ हमरा तोहर रहस्य खातिर अपन सिर फोड़े के कोय इरादा नयँ  हम खाली तोरा बात सुनावे लगी अइलियो ह ऊ उठते अपन बात खतम कइलकइ अपन दिल के बोझ दूर करे लगी आउ हमरा मालूम हके कि हमरा अब की करे के चाही त अब तूँ की करे लगी चाहऽ ह एकरा से तोरा की मतलब हको कि हम की करे लगी चाहऽ हूँ देखऽ सवधान रहऽ तूँ दारू पीये जइबऽ तूँ कइसे कइसे ई बात के अंदाज लगइलऽ त आउ दोसर की रज़ुमिख़िन मिनट भर चुप रहलइ  तूँ हमेशे समझदार अदमी रहलऽ ह आउ तूँ कभियो कभियो पागल नयँ हलऽ अचानक ऊ जोश में टिप्पणी कइलकइ  ई बात सही हइ हम पीये लगी जइबो अलविदा आउ ऊ जाय लगलइ  हम तोरा बारे शायद परसुन अपन बहिन से बात कइलियो हल रज़ुमिख़िन  हमरा बारे लेकिन तूँ काहाँ परी परसुन उनका देख पइलहो अचानक रज़ुमिख़िन रुक गेलइ ओकर चेहरा के रंग जरी उतरियो गेलइ  ई अंदाज लगावल जा सकऽ हलइ कि ओकर सीना में ओकर दिल धीरे धीरे आउ भारी अवाज से धड़के लगले हल  ऊ हियाँ अइले हल अकेल्ले हियाँ परी बइठलइ आउ हमरा साथ बात कइलकइ  ऊ हाँ ऊ  त तूँ की बोललहो कहे के मतलब हमरा बारे हम ओकरा से कहलिअइ कि तूँ बहुत अच्छा ईमानदार आउ मेहनती व्यक्ति हकहो  ई बात कि तूँ ओकरा से प्यार करऽ हो हम ओकरा नयँ बतइलिअइ काहेकि ऊ खुद्दे जानऽ हइ  खुद्दे जानऽ हका आउ नयँ त की हम कनहूँ जाऊँ हमरा साथ चाहे जे होवे तूँ तो उनकन्हीं लगी भगमान के किरपा नियन रहबहो  हम तो अइसन कहल जाय तोहरा उनकन्हीं के सौंप रहलियो ह रज़ुमिख़िन  हम अइसन बोलऽ हियो काहेकि हमरा अच्छा से मालूम हइ कि तूँ ओकरा केतना प्यार करऽ हो आउ हम तोहर हृदय के पवित्रता के बारे आश्वस्त हिअइ  एहो जानऽ हिअइ कि ऊ तोरो प्यार कर सकऽ हको आउ शायद प्यार करवो करऽ हको  त अब तूहीं निर्णय करऽ जइसन तूँ उत्तम समझऽ तोरा पीए के चाही कि नयँ  रोदका देखऽ खैर आह शैतान आउ तूँ कन्ने सिधियाय लगी चाहऽ हो देखऽ अगर ई सब रहस्य हइ त जाय द लेकिन हम हम रहस्य के बारे पता कर लेबो आउ हमरा अकीन हइ कि पक्का कुछ तो बकवास हइ आउ भयंकर रूप से तुच्छ हइ कि ई सब कुछ तोरे करनी हको  लेकिन तइयो तूँ बहुत उत्तम अदमी हकऽ बहुत उत्तम अदमी आउ हम तो तोरा एहे बतावे लगी चाहऽ हलियो लेकिन तूँ बिच्चे में टोक देलहो कि तूँ अभी बहुत अच्छा निर्णय कइलहो हल कि तोरा ई भेद आउ रहस्य अभी नयँ पता लगावे के हको  फिलहाल तो रहे द परेशान नयँ होवऽ  समय अइला पर सब कुछ मालूम हो जइतो पक्का तब जब जरूरत होतो  कल्हे हमरा एगो अदमी कहलके हल कि अदमी के हावा चाही हावा हावा हम अभी ओकरा हीं जाय लगी सोचब करऽ हिअइ कि एकरा से ओकर कहे के की मतलब हइ  रज़ुमिख़िन विचारमग्न आउ उत्तेजित होल खड़ी रहलइ आउ कुछ तो सोचते रहलइ  ऊ राजनीतिक षड्यंत्रकारी हकइ पक्का ऊ कुछ तो निर्णयात्मक कदम उठावे वला हकइ ई पक्का हइ आउ कुछ नयँ हो सकऽ हइ आउ आउ दुन्या के मालूम हइ ऊ अचानक मने मन सोचलकइ  त अवदोत्या रोमानोव्ना तोहरा से मिल्ले खातिर आवऽ हका हरेक शब्द पे जोर देते ऊ बोललइ लेकिन तूँ खुद्दे अइसन अदमी से भेंट करे लगी चाहऽ हो जेकर कहना हइ कि जादे हावा चाही हावा आउ आउ मतलब आउ ओहे से ई पत्र एहो कुछ तो ओइसने तरह के हइ ऊ अपने आप से मानूँ कहते बात खतम कइलकइ  कइसन पत्र उनका एगो पत्र मिलले हल आझ जेकरा से ऊ बहुत परेशान हो गेला  बहुत  बल्कि बहुत जादहीं  हम तोहरा बारे बात करे लगलिअइ ऊ हमरा चुप रहे लगी निवेदन कइलका  फेर बाद में बतइलका कि शायद हमन्हीं के बहुत जल्दीए एक दोसरा से अलगे होवे पड़इ फेर कोय बात लगी हमरा दिल से धन्यवाद देवे लगला फेनु अपन कमरा में चल गेला आउ दरवाजा लगाके बन हो गेला  ओकरा कोय पत्र मिलले हल विचारमग्न होल रस्कोलनिकोव पुछलकइ  हाँ पत्र आउ तोरा मालूम नयँ हलो हूँ  थोड़े देर तक ओकन्हीं दुन्नु चुप रहलइ  अलविदा रोदियोन  हम तो भाय एक जमाना हलइ लेकिन तइयो अलविदा देखऽ हो एक जमाना हलइ खैर अलविदा हमरो जाय के समय हो गेलो  हम शराब के हाथ नयँ लगइबो  अब जरूरत नयँ भूल जा ई बात के ओकरा जल्दीबाजी हलइ लेकिन निकस चुकला पर आउ अपना पीछू दरवाजा लगभग बन कर लेला के बाद अचानक एकरा फेर से खोल लेलकइ कनहूँ बगल तरफ देखते बोललइ अरे हाँ तोहरा ऊ हत्या के बात आद हको ऊ पोरफ़िरी आउ ऊ बुढ़िया के खैर ई बात जान ल कि हत्यारा के पता चल गेले ह खुद्दे कबूल कर लेलकइ आउ सब्भे सबूत पेश कइलकइ  ई ऊ खास मजुरवन घर के पोताय करे वलन में एगो हइ जरी सोचहो आद पड़ऽ हको हम हियाँ परी ओकन्हीं के बचाव करब करऽ हलिअइ की तूँ अकीन करबहो कि ज़ीना पर लड़ाय आउ हँस्सी के ई सब नाटक अपन साथी के साथ जब ओकन्हीं उपरे जाब करऽ हलइ दरबान आउ दू गो गवाह त ऊ जान बूझके रचलके हल खाली अपना तरफ से शक्का दूर करे खातिर कइसन चलाँकी कइसन प्रत्युत्पन्नमति अइसन पिल्ला में अकीन करना मोसकिल हइ लेकिन खुद्दे स्पष्ट कइलकइ खुद्दे सब कुछ कबूल कइलकइ आउ कइसे हम एकरा में फँस गेलूँ खैर हम समझऽ हिअइ कि ई खाली ढोंग आउ समझ बूझ के प्रतिभा हइ कानूनी दिक्परिवर्तन के प्रतिभा हइ आउ ओहे से एकरा में ताज्जुब के कोय खास बात नयँ हइ की वस्तुतः अइसन लोग नयँ होवऽ हइ आउ ई बात कि ऊ दृढ़ नयँ रह पइलइ आउ कबूल कर लेलकइ हमरा एकरा चलते ओकरा पर आउ जादे विश्वास होवऽ हइ  आउ जादे विश्वसनीय हो जा हइ लेकिन हम तो हम तो तखने कइसे फँस गेलूँ ओकन्हीं खातिर हम देवाल पर से सरकलूँ अर्थात् जमीन असमान एक कर देलूँ मेहरबानी करके बतावऽ ई सब तोरा काहाँ से पता चललो आउ एकरा में तोरा एतना दिलचस्पी काहे हको रस्कोलनिकोव स्पष्टतः उत्तेजित होके पुछलकइ  फेर ओहे बात काहे लगी हमरा दिलचस्पी हकइ कइसन सवाल हइ हम आउ सब के अलावे पोरफ़िरी से जनलिअइ  लेकिन ओकरा से लगभग सब बात मालूम पड़लइ  पोरफ़िरी से पोरफ़िरी से  अच्छऽ की की कहलको ऊ डरते डरते रस्कोलनिकोव पुछलकइ  ऊ एकरा बहुत निम्मन ढंग से समझइलकइ  मनोवैज्ञानिक ढंग से अप्पन तरीका से  ऊ समझइलको ऊ खुद्दे तोरा समझइलको खुद्दे खुद्दे अलविदा बाद में आउ कुछ बतइबो लेकिन अभी तो हमरा काम हको  हुआँ एगो जमाना हलइ जब हम सोचऽ हलिअइ लेकिन एकरा से की बाद में हमरा अभी पीए के की जरूरत हइ  तूँ तो हमरा बिन दारू के भी मदहोश कर देलऽ ह  हम तो नशा में हकियो रोदका बिन दारू के हम मदहोश अच्छऽ अलविदा फेर अइबो बहुत जल्दीए  ऊ बाहर चल गेलइ  ई ई तो राजनीतिक षड्यंत्रकारी हइ ई तो पक्का हइ पक्का आखिरकार रज़ुमिख़िन अपना बारे निर्णय कइलकइ जब ऊ ज़ीना से उतर रहले हल  आउ ऊ अपन बहिनियो के एकरा में घसीट लेलके ह ई तो अवदोत्या रोमानोव्ना जइसन लड़की के साथ बहुत बहुत संभव हइ  ओकन्हीं बीच मिलना जुलना भी चालू हो गेले ह आउ वस्तुतः दुन्या भी तो हमरा इशारा कइलका हल  उनकर कइएक शब्द आउ विचार आउ इशारा के आधार पर बिलकुल अइसने निष्कर्ष निकसऽ हइ नयँ तो आउ दोसरा तरीका से कइसे ई गुत्थी के सुलझावल जा सकऽ हइ हूँ आउ हम सोच रहलिए हल हे भगमान कइसे ई सब हमर दिमाग में घुसलइ जी हाँ ई ग्रहण हलइ आउ हम ओकरा सामने दोषी हिअइ ई ओहे तखने लैंप भिर गलियारा में हमरा लगी ग्रहण लइलक  उफ हमरा तरफ से ई कइसन बेहूदा भद्दा नीच विचार हले नवयुवक मिकोल्का जे कबूल कर लेलकइ आउ पहिलौका सब कुछ अब समझल जा सकऽ हइ ई बेमारी ओकर तखने के ओकर विचित्र विचित्र सब्भे अइसन हरक्कत आउ पहिलौको पहिलौको विश्वविद्यालय में भी ऊ कइसन हमेशे निराश आउ उदास रहऽ हलइ लेकिन अभी ई पत्र के की मतलब हइ एकरो में शायद कुछ न कुछ होवे करतइ  केकरा हीं से ई पत्र अइले होत हमरा शक्का हइ हूँ  नयँ हम सब कुछ पता लगा लेबइ  ऊ दुन्या के बारे सब कुछ आद कइलकइ आउ ओकर दिल डूब गेलइ  ऊ अपन जगह से तेजी से उठके दौड़े लगलइ  जइसीं रस्कोलनिकोव बाहर निकसके गेलइ ओइसीं रस्कोलनिकोव खड़ी हो गेलइ खिड़की तरफ मुड़लइ एक कोना से टकरइलइ फेर दोसरा से मानूँ अपन कुत्ताखाना के संकीर्णता के बारे भूल गेल होवे आउ फेर से सोफा पर बइठ गेलइ  लगऽ हलइ कि ऊ मानूँ बिलकुल बदल गेले ह फेर से संघर्ष मतलब कोय रस्ता मिल गेले ह हाँ एकर मतलब हइ कि कोय रस्ता मिल गेले ह काहेकि सब कुछ बहुत जादे घुटन से भरल आउ तंग होल हलइ कष्टकारी रूप के दबाव हलइ कोय तो नशीला दवाय के जइसे हमला हलइ  पोरफ़िरी के दफ्तर में मिकोल्का के साथ जे घटना होलइ ओकर बाद से ओकरा बिन निकास वला तंग जगह में घुटन चालू हो गेलइ  मिकोल्का के बाद ओहे दिन सोनिया के हियाँ भी घटना होले हल ऊ एकरा जइसे निपटइलकइ आउ समाप्त कइलकइ ओइसे पहिले कभी मानूँ बिलकुल नयँ कल्पना कर सकते हल जेकरा चलते ऊ कमजोर हो गेलइ मतलब पल भर में आउ पूरा के पूरा एक्के झटका में आउ वस्तुतः तखने सोनिया के साथ सहमत होले हल खुद्दे सहमत होले हल दिल से सहमत होले हल कि ऊ अकेल्ले अंतःकरण में अइसन बोझ लेके नयँ जी सकऽ हइ आउ स्विद्रिगाइलोव स्विद्रिगाइलोव तो एगो पहेली हइ स्विद्रिगाइलोव ओकरा बेचैन कर दे हइ ई सच हइ लेकिन कइसूँ ऊ पहलू से नयँ  स्विद्रिगाइलोव के साथ भी शायद ओकरा संघर्ष करे पड़इ  स्विद्रिगाइलोव शायद पूरा निकास भी हो सकऽ हइ लेकिन पोरफ़िरी के बाते दोसर हइ  त पोरफ़िरी खुद्दे रज़ुमिख़िन के समझइलके हल ओकरा वैज्ञानिक ढंग से समझइलके हल फेर से ऊ अपन अभिशप्त मनोविज्ञान के प्रयोग चालू कर देलकइ पोरफ़िरी तो जइसे पोरफ़िरी बल्कि एक्को मिनट खातिर ई बात पर विश्वास कर लेतइ कि मिकोल्का अपराधी हइ ऊ घटना के बाद जे तखने ओकन्हीं बीच आमने सामने घटले हल मिकोल्का के पहुँचे के ठीक पहिले जेकर कोय सही व्याख्या नयँ खोजल जा सकऽ हलइ सिवाय एगो के पिछलौका कुछ दिन के दौरान रस्कोलनिकोव के कइएक तुरी पोरफ़िरी के साथ होल झड़प के अलग अलग अंश ओकर मानस पटल पर कौंधलइ आउ आद पड़लइ समुच्चे घटना के आद करना ओकर बरदास के बाहर हलइ  ऊ बखत ओकन्हीं बीच अइसन शब्द बोलल गेले हल अइसन गति आउ संकेत कइल गेले हल ओकन्हीं दुन्नु के बीच एक दोसरा के साथ दृष्टि के विनिमय होले हल कुछ तो अइसन स्वर में कहल गेले हल बात अइसन सीमा तक पहुँच गेले हल कि एक्कर बाद मिकोल्का जेकरा पोरफ़िरी पहिलौके शब्द आउ संकेत से कंठस्थ भाँप लेलके हल मिकोल्का के वश के बात नयँ हलइ कि ओकर दृढ़ विश्वास के हिला दे सकइ  आउ कमाल के बात तो ई हलइ कि रज़ुमिख़िन भी शक्का करे लगले हल गलियारा में लैंप भिर के घटना बेकार नयँ गेलइ  ऊ झपटके पोरफ़िरी हीं गेलइ लेकिन पोरफ़िरी ओकरा अइसे धोखा काहे लगी देवे लगलइ रज़ुमिख़िन के ध्यान मिकोल्का तरफ मोड़े के पीछू ओकर की उद्देश्य हइ वस्तुतः ओकर मन में पक्का कुछ तो हइ हियाँ परी कोय इरादा तो हइ लेकिन कइसन ई सच हइ कि ऊ सुबह से बहुत समय गुजर चुकले ह बहुत बहुत जादे लेकिन पोरफ़िरी के बारे कोय अता पता नयँ हइ  अच्छऽ त यकीनन ई आउ बत्तर हइ रस्कोलनिकोव अपन टोपी लेलकइ आउ विचारमग्न अवस्था में कमरा से रवाना हो गेलइ  ई पूरे समय में कम से कम ऊ पहिले तुरी स्वस्थ चेतना में महसूस कइलकइ  स्विद्रिगाइलोव से निपट लेवे के चाही ऊ सोचलकइ आउ येन केन प्रकारेण जेतना जल्दी हो सकइ ई अदमी भी लगऽ हइ ई बात के इंतजार कर रहले ह कि हम खुद ओकरा पास अइअइ  आउ ऊ क्षण अचानक ओकर थक्कल दिल में अइसन घृणा उत्पन्न होलइ कि शायद ई दुन्नु में से केकरो हत्या कर दे सकऽ हलइ स्विद्रिगाइलोव चाहे पोरफ़िरी के  कम से कम ऊ महसूस कइलकइ कि अगर अभी नयँ त बाद में ऊ अइसन कर सके के हालत में हइ  देखल जइतइ देखल जइतइ ऊ मने मन दोहरइते रहलइ  लेकिन जइसीं ऊ ड्योढ़ी के दरवाजा खोललकइ ओइसीं अचानक ओकर मुठभेड़ खुद पोरफ़िरी से हो गेलइ  ऊ अंदर आ रहले हल  रस्कोलनिकोव तो पल भर लगी स्तंभित रह गेलइ  अजीब बात हलइ कि ऊ पोरफ़िरी के देखके बहुत अचंभित नयँ होलइ आउ ओकरा से लगभग भयभीत नयँ होलइ  ऊ खाली चौंक पड़लइ लेकिन तेजी से पल भर में खुद के सँभाल लेलकइ  शायद ई अंत हइ लेकिन कइसे ई अदमी एतना दबे पाँव अइलइ बिलाय नियन कि हम कुछ नयँ सुन पइलइ कहीं ऊ छिपके कान लगइले सुन तो नयँ रहले हल अपने के मेहमान के कोय प्रत्याशा नयँ हलइ रोदियोन रोमानोविच हँसते पोरफ़िरी पित्रोविच जोर से बोललइ  हम बहुत अरसा से अपने हियाँ आवे लगी मनमनाल हलिअइ पास से गुजर रहलिए हल त सोचलिअइ काहे नयँ पाँच मिनट लगी हो लिअइ आउ देख लिअइ कि अपने कइसन हथिन  कहीं बाहर जाय वला हथिन हम रोकबइ नयँ  खाली अइकी बस एक सिगरेट अगर अनुमति देथिन  बइठथिन पोरफ़िरी पित्रोविच बइठथिन रस्कोलनिकोव मेहमान के प्रत्यक्ष रूप से अइसन प्रसन्न आउ मित्रता के भाव से बइठइलकइ कि ऊ सच में अपने आप पर अचंभित होते हल अगर ऊ खुद अपना के देख सकते हल  त आखिरी बच्चल खुच्चल के खुरचके निकासल जा रहले हल कभी कभी अदमी आध घंटा कोय डाकू के साथ मृत्युतुल्य भय झेलते रहतइ आउ आखिरकार जइसीं ओकर गरदन पर छूरा रख देल जइतइ त ई क्षण भय भी समाप्त हो जइतइ  ऊ पोरफ़िरी के सामने बइठ गेलइ आउ बिन पलक झपकइले ओकरा तरफ देखे लगलइ  पोरफ़िरी आँख सिकुड़इलकइ आउ सिगरेट जलावे लगलइ  अच्छऽ कहऽ कहऽ मानूँ रस्कोलनिकोव के दिल से शब्द अइसीं उछलके बाहर निकसे लगी चाह रहले हल  अच्छऽ काहे नयँ काहे नयँ काहे नयँ तूँ कुछ बोलऽ ह सूची पिछला अगला अपराध आउ दंड भाग अध्याय लिबिज़्यातनिकोव चिंतातुर लग रहले हल  हम अपने भिर अइलिए ह सोफ़िया सिम्योनोव्ना  माफ करथिन हम एहे सोच रहलिए हल कि अपने से हियाँ भेंट होतइ अचानक ऊ रस्कोलनिकोव के संबोधित कइलकइ मतलब हम कुच्छो अइसन नयँ सोच रहलिए हल ई तरह के बल्कि हम बस ई सोच रहलिए हल हुआँ हमन्हीं हीं कतेरिना इवानोव्ना पागल हो गेला ह ऊ रस्कोलनिकोव से बात करना छोड़के अचानक तीक्ष्ण रूप से सोनिया के बतइलकइ  सोनिया चीख पड़लइ  मतलब कम से कम अइसन लगऽ तो हइ  लेकिन हमन्हीं के समझ में नयँ आवऽ हइ कि कीऽ कइल जाय बात तो एहे हइ जी ऊ वापिस अइला उनका कहीं से लगऽ हइ निकास बाहर कइल गेलइ आउ शायद पिटलो गेलइ कम से कम अइसन लगऽ तो हइ ऊ दौड़के सिम्योन ज़ख़ारिच के वरिष्ठ अधिकारी भिर गेला हल लेकिन ऊ घर पर नयँ मिलला ऊ कोय जनरल के पास खाना खा रहला हल कल्पना करथिन ऊ तेजी से हुआँ चल गेला जाहाँ परी उनकन्हीं खाना खा रहलथिन हल ई दोसरा जनरल के पास आउ कल्पना करथिन ई बात पर अड़ गेला सिम्योन ज़ख़ारिच के वरिष्ठ अधिकारी के बाहर आवे लगी बोलइलका आउ लगऽ हइ ओहो खाना के टेबुल भिर से  सोच सकऽ हथिन कि हुआँ की होले होत  जाहिर हइ उनका बाहर निकास देल गेलइ आउ ऊ कहऽ हका कि ऊ खुद्दे उनका गरिअइलका आउ कोय चीज उनका पर फेंकलका  एहो संभव हइ उनका काहे नयँ गिरफ्तार कइल गेलइ हमरा समझ में नयँ आवऽ हइ अभी ऊ सबके बता रहला ह आउ अमालिया इवानोव्ना के भी खाली समझना मोसकिल हइ चिल्ला हका आउ एन्ने ओन्ने छटपटाल चल्लऽ हका आह हाँ ऊ बोलऽ हका आउ चिल्ला हका कि चूँकि अब सब कोय उनका त्याग देलके ह त ऊ बुतरुअन के लेता आउ बैरल ऑर्गन लेके सड़क पर चल जइता आउ बुतरुअन गइतइ आउ नचतइ आउ ओहो आउ पइसा जौर करता आउ रोज दिन जनरल के खिड़की के निच्चे जइता ओकन्हीं के देखे देल जाय ऊ बोलऽ हका कि कइसे भला घर के एगो सरकारी कर्मचारी के बुतरुन सड़क पर भीख माँगले बुल्लऽ हइ ऊ बुतरुअन के पीटते रहऽ हका आउ ओकन्हीं कनते रहऽ हइ  लेन्या के ऊ हम्मर गाँव गीत गावे लगी सिखावऽ हका आउ लड़कावा के नच्चे लगी आउ पोलिना मिख़ाइलोव्ना के भी सब्भे पोशाक के फाड़ फुड़ रहला ह आउ ओकरा से ओकन्हीं लगी तरह तरह के टोपी बनावऽ हका जइसन ऐक्टर लोग के रहऽ हइ खुद्दे थारी लेके जाय लगी चाहऽ हका एकरा संगीत पर बजावे खातिर कुच्छो नयँ सुन्नऽ हका कल्पना करथिन ई कइसन बात हइ ई बस असंभव हइ लिबिज़्यातनिकोव अइसहीं बोलते रहते हल लेकिन सोनिया जे लगभग दम साधले ओकर बात सुन रहले हल अचानक अपन कोट आउ टोप लेलकइ आउ तेजी से कमरा से बाहर गेलइ आउ दौड़तहीं हालत में पेन्हलकइ  रस्कोलनिकोव बाहर निकसके ओकर पीछू पीछू गेलइ आउ लिबिज़्यातनिकोव एक्कर पीछू पीछू  बेशक ऊ पागल हो चुकला ह ऊ रस्कोलनकिोव से बोललइ ओकरा साथ साथ बाहर सड़क पर निकलते बखत हम तो खाली सोफ़िया सिम्योनोव्ना के डरावे ल नयँ चाहऽ हलिअइ आउ कहलिअइ लगऽ हइ लेकिन कोय शक्का नयँ हइ  कहल जा हइ कि तपेदिक में मस्तिष्क में गुलिका उभर आवऽ हइ अफसोस हके कि हमरा चिकित्साशास्त्र के बारे कुछ मालूम नयँ  हम तो उनका समझावे बुझावे के बहुत कोशिश कइलिअइ लेकिन ऊ कुछ नयँ सुन्ने ल तैयार हका  अपने उनका गुलिका के बारे बतइलथिन हल मतलब गुलिका के बारे बिलकुल नयँ  आउ अइसहूँ उनका कुछ समझ में नयँ अइते हल  लेकिन हम ई बारे कहऽ हिअइ अगर कोय व्यक्ति के ई विश्वास देलावल जा सकइ कि वास्तव में ओकरा रोवे के कोय कारण नयँ हइ त ऊ रोवे लगी बन कर देतइ  ई बात स्पष्ट हइ  आउ अपने के की धारणा हइ कि नयँ बन करतइ तब तो जीना बहुत असान हो जाय रस्कोलनिकोव जवाब देलकइ  माफ करथिन माफ करथिन निस्संदेह कतेरिना इवानोव्ना लगी ई बात समझना काफी मोसकिल हइ लेकिन अपने के मालूम हइ कि पेरिस में खाली एगो तार्किक आश्वासन पर पागल लोग के इलाज के संभावना के बारे गंभीर प्रयोग कइल जा चुकले ह  हुआँ के एगो हाले गुजर गेल प्रोफेसर गंभीर वैज्ञानिक कल्पना कइलथिन हल कि ई तरह से इलाज करना संभव हइ  उनकर मूलभूत विचार ई हलइ कि कोय पागल के अंग में कोय विशेष अव्यवस्था नयँ हइ लेकिन पागलपन अइसन कहल जाय एगो तार्किक गलती हइ निर्णय करे में गलती वस्तु सब पर गलत दृष्टिकोण  ऊ धीरे धीरे अपन रोगी के गलती साबित करथिन आउ कल्पना करथिन लोग के कहना हइ कि उनका परिणाम मिल जाय लेकिन चूँकि ऊ ई दौरान फुहारा स्नान के प्रयोग भी करऽ हलथिन त ई इलाज के परिणाम जाहिर हइ शक्का से परे नयँ हइ कम से कम अइसन लगऽ तो हइ रस्कोलनिकोव बहुत देर पहिलहीं से नयँ सुन रहले हल  अपन घर पहुँच गेला पर ऊ लिबिज़्यातनिकोव के सिर हिलाके इशारा कइलकइ आउ प्रवेशमार्ग में मुड़ गेलइ  लिबिज़्यातनिकोव होश में अइलइ चारो पटी नजर दौड़इलकइ आउ तेजी से आगू बढ़ गेलइ  रस्कोलनिकोव अपन छोटकुन्ना कमरा में घुस गेलइ आउ ओकर बीच में खड़ी हो गेलइ  काहे लगी ऊ हियाँ परी वापिस अइलइ ऊ ई पियरका फट्टल फुट्टल देवाल के कागज ई धूरी आउ अपन सोफा पर नजर डललकइ अहाता से एक प्रकार के तीक्ष्ण अनवरत खट खट के अवाज आ रहले हल कुछ तो कहीं तो मानूँ ठोकल जा रहले हल कोय तरह के काँटी ऊ खिड़की बिजुन अइलइ चौआ पंजा पर खड़ी होलइ आउ देर तक बहुत ध्यानपूर्वक एकाग्र भाव से अहाता दने देखे लगलइ  अहाता खाली हलइ आउ खट खट करे वला कोय देखाय नयँ देब करऽ हलइ  बामा तरफ के इमारत के खंड में जाहाँ ताहाँ खुल्लल खिड़की देखाय देब करऽ हलइ खिड़की के तल पर दुब्बर पातर जिरेनियम के गमला हलइ  खिड़कियन से बाहर दने सुक्खे लगी कपड़ा टाँगल हलइ ई सब ऊ कंठस्थ रूप में जानऽ हलइ  ऊ मुँह फेर लेलकइ आउ आके सोफा पर बइठ गेलइ  कभियो कभियो पहिले एतना भयंकर एकाकीपन ऊ नयँ महसूस कइलके हल हाँ ऊ फेर से महसूस कइलकइ कि शायद ऊ वास्तव में सोनिया से नफरत करे लगतइ आउ ठीक अभी जबकि ऊ सोनिया के आउ जादे दुखी कर देलके हल  काहे लगी ऊ ओकरा भिर ओकर आँसू माँगे लगी गेलइ काहे लगी ओकरा ओकर जिनगी बरबाद करे के एतना जरूरत पड़ गेलइ ओह कइसन नीचता हइ हम अकेलहीं रहम ऊ अचानक दृढ़तापूर्वक बोललइ आउ ऊ जेल नयँ अइतइ लगभग पाँच मिनट के बाद ऊ अपन मूड़ी उपरे कइलकइ आउ विचित्र ढंग से मुसका देलकइ  ई एगो विचित्र विचार हलइ शायद कालापानी सश्रम कारावास में वास्तव में जिनगी आउ निम्मन होतइ ओकर दिमाग में अचानक ई विचार अइलइ  ओकरा कुछ आद नयँ रहलइ कि ऊ अपन कमरा में केतना देर अपन दिमाग में धुँधला विचार के भीड़ के साथ बइठल रहलइ  अचानक दरवाजा खुललइ आउ अवदोत्या रोमानोव्ना अंदर अइलइ  ऊ पहिले रुक गेलइ आउ दहलीज पर से ओकरा दने देखलकइ जइसे कि हाल में ऊ सोनिया दने देखलके हल फेर आगू बढ़लइ आउ ओकर सामने कुरसी पर बइठ गेलइ कल्हे वला अपन जगह पर  रस्कोलनिकोव चुपचाप आउ मानूँ बिन कुछ सोचले ओकरा तरफ देखते रहलइ  नराज नयँ होइहऽ भैया हम खाली एक मिनट बात करे लगी चाहऽ हियो दुन्या कहलकइ  ओकर चेहरा के मुद्रा विचारमग्न हलइ लेकिन कठोर नयँ  ओकर आँख चमकब करऽ हलइ आउ शांत हलइ  रस्कोलनिकोव देखलकइ कि ऊ प्यार के भाव से ओकरा भिर अइले हल  भैया हमरा अभी सब कुछ मालूम हो गेलो ह सब कुछ  हमरा द्मित्री प्रोकोफ़िच सब कुछ समझा आउ बता देलका ह  बेवकूफ आउ घिनौना शक्का के आधार पर तोहर पीछा कइल जा हको आउ सतावल जा हको द्मित्री प्रोकोफ़िच हमरा बतइलका कि कोय खतरा के बात नयँ हइ कि बेकार के तूँ एकरा एतना भयानक रूप से ले हकहो  हम अइसन नयँ सोचऽ हिअइ आउ हमरा पूरा समझ में आवऽ हइ कि ई सब से तोहरा केतना गोस्सा आवऽ होतो आउ ई बात कि ई रोष अप्पन छाप हमेशे लगी छोड़ सकऽ हइ  एकर हमरा डर हकइ  ई लगी कि तूँ हमन्हीं के छोड़ देलहो हम तोहर निंदा नयँ करऽ हियो आउ न निंदा करे के साहस कर सकऽ हियो आउ हमरा माफ कर द कि हम पहिले तोरा बुरा भला कहलियो  हम खुद्दे महसूस करऽ ही कि अगर हमरा अइसन बड़गो शोक होते हल त हमहूँ सबसे दूर चल जइतिए हल  मइया के हम ई बात के बारे कुछ नयँ बतइबो लेकिन हम तोहरा बारे हमेशे बात करते रहबो आउ तोहरा तरफ से बता देबो कि तूँ बहुत जल्दीए आ जइबहो  उनका बारे चिंता नयँ करिहऽ हम उनका शांत रखबो लेकिन तूँ उनका दुख नयँ दिहो कम से कम एक्को तुरी आ जाहो ई बात आद रखिहो कि ऊ माय हथुन आउ अभी हम खाली ई कहे लगी अइलियो ह दुन्या अपन जगह से उट्ठे लगलइ कि अगर संयोगवश हमर कोय बात लगी जरूरत पड़ो चाहे हमर पूरे जिनगी के जरूरत पड़ो चाहे त हमरा बोला लिहऽ हम आ जइबो  अच्छऽ अब चल्लऽ हियो ऊ अचानक मुड़लइ आउ दरवाजा तरफ बढ़लइ  दुन्या रस्कोलनिकोव ओकरा रोकलकइ खड़ी होलइ आउ ओकरा भिर गेलइ ई रज़ुमिख़िन द्मित्री प्रोकोफ़िच बहुत अच्छा इंसान हकउ  दुन्या के चेहरा पे कुछ लाली दौड़ गेलइ  तो एक पल रुकके ऊ बोललइ  ऊ व्यक्ति व्यावहारिक परिश्रमी ईमानदार आउ सच्चा दिल से प्यार करे में सक्षम हकउ अलविदा दुन्या  दुन्या के चेहरा लाल हो गेलइ फेर अचानक चिंतित हो गेलइ लेकिन एकर की मतलब हइ भैया की वास्तव में हमन्हीं हमेशे लगी अलगे हो रहलिए ह कि तूँ हमरा लगी अइसन वसीयतनामा कर रहलऽ ह कोय बात नयँ अलविदा रस्कोलनिकोव मुड़लइ आउ ओकरा भिर से खिड़की तरफ बढ़लइ  दुन्या थोड़े देरी रुकलइ ओकरा दने बेचैनी से देखते रहलइ आउ चिंतित होल बाहर चल गेलइ  नयँ रस्कोलनिकोव ओकरा साथ रुखाई से पेश नयँ अइले हल  अइसन एक पल हलइ बिलकुल अंतिम जब ओकरा दुन्या के कसके आलिंगन करे के बहुत मन कइलकइ आउ ओकरा से विदाई लेवे के आउ बतावहूँ के लेकिन ओकरा साथ मिलावे लगी हाथो बढ़ावे के साहस नयँ कर पइलकइ शायद बाद में ऊ काँप उठइ जब ओकरा आद अइतइ कि हम अभी ओकरा गले लगइलिअइ आउ कहतइ कि हम ओकरा से चुंबन चोरी कइलिअइ आउ ई झेल पइतइ कि नयँ झेल पइतइ कुछ मिनट के बाद ऊ अपने आप से कहलकइ  नयँ नयँ झेल पइतइ अइसन तरह के लड़की झेल नयँ सकऽ हइ अइसनकन कभियो नयँ झेल पावऽ हइ आउ ऊ सोनिया के बारे सोचे लगलइ  खिड़की से ताजा हावा के एगो झोंका अइलइ  अहाता में अब ओतना तेज रोशनी नयँ हलइ  ऊ अचानक टोपी लेलकइ आउ बाहर निकस गेलइ  वास्तव में ऊ अपन रोगी हालत के बारे न सोच सकलइ आउ न सोचहीं लगी चाहऽ हलइ  लेकिन ई सब अनवरत चिंता आउ आत्मा के ई सब भय बिन कोय परिणाम के अइसीं नयँ गुजर जा सकऽ हलइ  आउ अगर ऊ अभियो तक असली सरसाम में पड़ल नयँ हलइ त शायद बिलकुल ई चलते कि ई आंतरिक अनवरत चिंता अभियो तक ओकरा गोड़ पर खड़ी आउ होश में रखले हलइ लेकिन कइसूँ बनावटी तौर पर कुछ समय खातिर  ऊ बिन उद्देश्य के घूमते रहलइ  सूर्यास्त होवे जा रहले हल  एक प्रकार के विशेष उदासी हाल में ओकर स्वास्थ्य पर असर करे लगले हल  एकरा में कुच्छो दाहक दग्धकारी नयँ हलइ लेकिन ओकरा से एक प्रकार के अनवरत स्थायी कुछ बह रहले हल ई भावशून्य मारक उदासी के कभी समाप्त नयँ होवे वला आशंका हलइ एक अर्शीन लम्मा चौला जगह पर के एक प्रकार के अनंतता के आशंका हलइ  साँझ के बखत ई संवेदना आउ भी जादे जोर से ओकरा यातना देवे लगलइ  अइसन बेवकूफी वला खालिस शारीरिक दुर्बलता जे कोय सूर्यास्त पर निर्भर हइ आउ बेवकूफी करे से बच जाहो त सोनिया हीं नयँ बल्कि दुन्या हीं चल जइबऽ ऊ घृणापूर्वक बड़बड़इलइ  ओकरा कोय तो पुकरलकइ  ऊ चारो बगली मुड़के देखलकइ ओकरा तरफ लिबिज़्यातनिकोव लपकल आ रहले हल  कल्पना करथिन हम अपने के घर होके आ रहलिए ह अपने के खोज रहलिए ह  कल्पना करथिन ऊ अपन इरादा पूरा कइलका आउ बुतरुअन के बाहर लेके गेला सोफ़िया सिम्योनोव्ना आउ हम मिलके उनकन्हीं के मोसकिल से ढूँढ़ पइलिअइ  ऊ कड़ाही बजा रहला ह आउ बुतरुअन के गावे आउ नच्चे लगी मजबूर करऽ हका  बुतरुअन कन्नऽ हइ  चौराहा पर आउ दोकान भिर रुक जा हका  उनकन्हीं पीछू बेवकूफ लोग दौड़ल जा हइ  चलल जाय आउ सोनिया चिंतित होके रस्कोलनिकोव पुछलकइ लिबिज़्यातनिकोव के पीछू जल्दी जल्दी कदम बढ़इते  बस आवेश में  मतलब सोफ़िया सिम्योनोव्ना आवेश में नयँ बल्कि कतेरिना इवानोव्ना लेकिन तइयो सोफ़िया सिम्योनोव्ना भी आवेश में हइ  आउ कतेरिना इवानोव्ना तो बिलकुल उन्माद में हका  हम अपने के बता रहलिए ह ऊ आखिर पगला गेला ह  उनकन्हीं के तो पुलिस पकड़के ले जइतइ  अपने कल्पना कर सकऽ हथिन कि एकर की नतीजा होतइ उनकन्हीं अभी स्की पुल के पास नहर के किनारे हका सोफ़िया सिम्योनोव्ना के निवास स्थान से बहुत दूर नयँ  काफी नगीच हइ  नहर पर जे पुल से जादे दूर नयँ हलइ आउ ऊ घर से जाहाँ सोनिया रहऽ हलइ लगभग दू घर के दूरी पर लोग के भीड़ लगल हलइ  खास करके लड़कन आउ लड़कियन दौड़के अइते गेलइ  कतेरिना इवानोव्ना के भर्राल आउ खराब होल अवाज अभियो पुल बिजुन से सुनाय देब करऽ हलइ  आउ वास्तव में ई एगो विचित्र दृश्य हलइ जे सड़क पर के लोग के रुचि के आकर्षित करे में सक्षम हलइ  कतेरिना इवानोव्ना अपन पुरनका पोशाक में द्रा द दाम शाल में आउ तिनका के फट्टल हैट लगइले जे एक दने पिचकके पोटरी नियन बन गेले हल वास्तव में असली उन्माद में हलइ  ऊ थक्कल हलइ आउ हँफ रहले हल  ओकर संतप्त तपेदिक के चेहरा सामान्य से अधिक पीड़ाग्रस्त लग रहले हल आउ फेर घर पर के अपेक्षा बाहर सड़क पर रौदा में तपेदिक के रोगी तो हमेशे अधिक बेमार आउ विकृत देखाय दे हइ लेकिन ओकर उत्तेजित अवस्था खतम नयँ हो रहले हल आउ ओकर झुंझलाहट पल पल आउ जादे होल जा हलइ  ऊ बुतरुअन दने दौड़के जाय ओकन्हीं पर चिल्लाय मनावइ हुएँ लोग के सामने सिखावइ कि कइसे नच्चल आउ गावल जाय के चाही ओकन्हीं के समझावे लगइ कि काहे ई जरूरी हइ ओकन्हीं के स्थूल बुद्धि पर निराश हो जाय आउ पिट्टे लगइ फेर अपन काम बिन खतम कइले लोग के तरफ लपक के जाय अगर कोय जिरिक्को सनी निम्मन कपड़ा पेन्हले अदमी के देखइ जे ई सब तमाशा देखे लगी ठहरल होवइ त तुरतम्मे ओकरा समझावे लगइ आउ बोलइ कि अइकी एगो भला घर के एहो कहल जा सकऽ हइ कि खनदानी रईस घर के बुतरुअन कइसन बत्तर हालत में पहुँच गेले ह  अगर भीड़ में से हँस्सी चाहे कइसनो चिढ़ावे वला कहावत नियन टिप्पणी सुन लेय त तुरतम्मे ऊ ढीठ लोग पर टूट पड़इ आउ ओकन्हीं साथ लड़े लगइ  कुछ लोग वास्तव में हँस रहले हल कुछ लोग मूड़ी हिला रहले हल सामान्य रूप से सब्भे लगी भयभीत होल बुतरुअन के साथ ऊ पगली औरत के देखे के उत्सुकता हलइ  ऊ कड़ाही जेकरा बारे लिबिज़्यातनिकोव बतइलके हल अभी नयँ हलइ कम से कम रस्कोलनिकोव तो नयँ देखलकइ लेकिन कड़ाही बजावे के बदले कतेरिना इवानोव्ना अपन हाथ से ताली बजाके ताल देवे लगलइ जब ऊ पोलेच्का के गावे लगी आउ लेन्या आउ कोल्या के नच्चे लगी मजबूर कइलकइ हियाँ तक कि खुद्दे गावे लगलइ लेकिन हरेक तुरी दोसरे सुर पे पहुँचला के साथ कष्टकारी खोंखी से बाधा पड़ जाय जेकरा चलते ऊ निराश हो जाय आउ अपन खोंखी के कोसे लगइ आउ कनहूँ लगइ  जे बात से ओकरा सबसे जादे गोस्सा आवऽ हलइ ऊ हलइ कोल्या आउ लेन्या के रोना आउ भयभीत रहना  वास्तव में बुतरुअन के ओइसन पोशाक में सजावे के कोशिश कइल गेले हल जइसन गली के गायक गायिका सब सज्जऽ सँवरऽ हइ  लड़कावा के मथवा पर लाल आउ उज्जर रंग के कोय कपड़ा के पगड़ी हलइ ताकि ऊ देखे में तुर्क लगइ  लेन्या के पोशाक लगी कपड़ा काफी नयँ हलइ ओहे से ओकर सिर पर खाली एगो लाल ऊनी तागा से बुन्नल टोपी पेन्हावल हलइ चाहे बेहतर रूप से कहल जा सकऽ हइ रात के टोपी जे स्वर्गीय सिम्योन ज़ख़ारिच मरमेलादोव के हलइ आउ ओकरा में शुतुरमुर्ग के एगो टुट्ल उज्जर पंख खोंसल हलइ जे कतेरिना इवानोव्ना के नानी के हलइ आउ अब तक खनदान के निशानी के तौर पर संदूक में संजोगके रक्खल हलइ  पोलेच्का अपन सामान्य छोटकुन्ना पोशाक में हलइ  ऊ माय तरफ सहमल सहमल आउ खोवल जइसे देख रहले हल ओकरा भिर से दूर नयँ जा हलइ अपन आँसू छिपावे के प्रयास कइले हलइ माय के पागलपन के बारे ओकरा भान हो गेले हल आउ बेचैनी से ऊ चारो पटी देख रहले हल  सड़क आउ भीड़ भयंकर रूप से ओकरा डेरा रहले हल  सोनिया कतेरिना इवानोव्ना के परछाईं नियन पीछू पीछू जा रहले हल कनते आउ हरदम ओकरा घर जाय लगी मनइते  लेकिन कतेरिना इवानोव्ना नयँ मान रहले हल  ठहर सोनिया ठहर ऊ तेजी से चलते हँफते आउ खोंखते हबर हबर बोली में चिल्लइलइ  खुद नयँ जानऽ हीं कि कउची लगी निवेदन करब करऽ हीं बिलकुल बुतरू नियन हीं हम पहिलहीं कह चुकलियो ह कि हम ई पियक्कड़ जर्मन औरत के पास हम वापिस नयँ जइबउ  देखे देहीं सबके पूरा पितिरबुर्ग के कि कइसे एगो भलमानुस बाप के बुतरुअन भीख माँगऽ हइ जे जिनगी भर विश्वास आउ ईमानदारी से सेवा कइलकइ आउ कहल जा सकऽ हइ कि सेवा के दौरान मरलइ  कतेरिना इवानोव्ना पहिलहीं ई मनगढ़ंत बात के सृजन कर लेलके हल आउ एकरा पर आँख मूनके विश्वास करऽ हलइ  ई नीच जनरल के भी देखे देहीं देखे देहीं  आउ तूँ तो बेवकूफ हकँऽ सोनिया अब खाय लगी कउची हइ बता हमन्हीं तोरा पहिलहीं काफी दुख देलियो ह आउ अधिक दुख देवे ल नयँ चाहऽ हिअउ आह रोदियोन रोमानोविच ई अपने रस्कोलनिकोव के देखके ऊ चिल्लइलइ आउ ओकरा तरफ लपकते बोललइ मेहरबानी करके अपने ई बेवकूफ लड़की के समझाथिन कि आउ अधिक समझदारी के करे लायक काम नयँ हकइ ऑर्गन वादक भी अपन जीविकोपार्जन कर ले हइ लेकिन हमन्हीं के सब कोय विशेष रूप से पछान लेतइ जान जइतइ कि हमन्हीं एगो भला परिवार के अनाथ हिअइ आउ कंगाली तक पहुँच गेलिए ह लेकिन ई नीच जनरल अपन ओहदा गँवा बइठतइ देखथिन हमन्हीं रोज दिन ओकरा हीं खिड़की बिजुन जइते रहबइ आउ सम्राट ओज्जा से गुजरथिन त हम उनका सामने टेहुना टेक देबइ ई सब बुतरुअन के आगू कर देबइ आउ एकन्हीं तरफ इशारा करबइ हे पिता रक्षा करथिन ऊ सब्भे अनाथ के नाथ हथिन ऊ दयालु हथिन रक्षा करथिन अपने देखथिन लेकिन ई नीच जनरल लेन्या तने वू द्र्वात फ्रेंच सीधे खड़ी हो तूँ कोल्या अभी तोरा फेर से नच्चे के हउ  पिनपिना काहे लगी हँ हूँ फेर पिनपिना हइ अच्छऽ तूँ काहे लगी डरऽ हँ बेवकूफ कहीं के हे भगमान एकरा हम की करिअइ रोदियोन रोमानोविच अगर खाली अपने जानथिन हल कि एकन्हीं कइसन नासमझ हकइ एकन्हीं के साथ की कइल जा सकऽ हइ आउ ऊ खुद लगभग रोते जेकरा चलते ओकर अनवरत आउ अविराम पटर पटर बोली में कोय बाधा नयँ आ रहले हल ओकरा पिनपिनइते बुतरुअन तरफ इशारा कइलकइ  रस्कोलनिकोव ओकरा समझा बुझाके घर वापिस भेजे के कोशिश कइलकइ आउ ओकर स्वाभिमान के छेड़े के बात सोचते ऊ कहवो कइलकइ कि उनका ऑर्गन वादक नियन गली गली घूमना शोभा नयँ दे हइ काहेकि ऊ भला घर के लड़कियन खातिर बोर्डिंग स्कूल के खुद के निदेशिका के रूप में तैयारी कर रहला ह बोर्डिंग स्कूल हा हा हा दूर के ढोल सोहामन कतेरिना इवानोव्ना चिल्लइला हँस्से के तुरते बाद खोंखी के दौरा पड़लइ नयँ रोदियोन रोमानोविच सपना खतम हो गेलइ सब कोय हमन्हीं के त्याग देलकइ आउ ई नीच जनरल जानऽ हथिन रोदियोन रोमानोविच हम ओकरा पर दोवात फेंकके मालिअइ संयोगवश प्रतीक्षालय में टेबुल पर ऊ भेंटकर्ता के रजिस्टर के पास रक्खल हलइ जेकरा पर लोग हस्ताक्षर करते जा हइ फेंकके मालिअइ आउ भाग गेलिअइ  ओह नीच नीच लोग हम तो थुक्कऽ हिअइ ओकन्हीं पर अब हम एकन्हीं के खुद्दे पेट भरबइ हम केकरो गोड़ नयँ परबइ हमन्हीं ओकरा काफी दुख देलिए ह ऊ सोनिया तरफ इशारा कइलकइ  पोलेच्का केतना पइसा जामा होलउ देखाव की कुल्लम खाली दू कोपेक ओ कमीना कहीं के कुच्छो नयँ दे हइ खाली हमन्हीं पीछू दौड़ऽ हइ अपन जीभिया बाहर लटकइले अच्छऽ ई बेवकूफ काहे लगी हँस रहले ह भीड़ में से एक अदमी तरफ ऊ इशारा कइलकइ  ई सब ई चलते हइ कि ई कोल्का कोल्या एतना बुद्धू हइ ई एगो भार हइ तोरा की चाही पोलेच्का हमरा साथ फ्रेंच में बोल पार्ले म्वा फ्रँसे फ्रेंच हमरा साथ फ्रेंच में बोल  हम तो तोरा सिखइलियो ह न वास्तव में तूँ तो कुछ पदबंध जानऽ हीं नयँ तो कइसे लोग के मालूम पड़तइ कि तोहन्हीं भला घर के हकहीं शिक्षित बुतरू हकहीं आउ गली के बाकी सब ऑर्गन वादक नियन बिलकुल नयँ हमन्हीं सड़क पर कोय पेत्रुश्का नयँ देखाब करऽ हिअइ बल्कि हमन्हीं उचित रोमांस गीत गइते जइबइ ओ हाँ हमन्हीं कीऽ गइते जइबइ अपने सब हमरा बीच में टोकते रहऽ हथिन आउ हम देखवे करऽ हथिन रोदियोन रोमानोविच कि हमन्हीं हियाँ ई वजह से रुकलिअइ कि सोचिअइ कि कउची गावल जाय कुछ अइसन जेकर धुन पर कोल्या नाच सकइ काहेकि हमन्हीं सब अपने कल्पना कर सकऽ हथिन कुछ तैयारी नयँ कर पइलिए ह हमन्हीं के सुनिश्चित करे के चाही अइसन तरह से कि सब कोय के अच्छा से अभ्यास रिहर्सल हो जाय आउ फेर हमन्हीं नेव्स्की राजपथ पर जइते जइबइ जाहाँ पर उच्च समाज के बहुत जादे लोग रहऽ हइ आउ ओकन्हीं के हमन्हीं पर तुरतम्मे ध्यान जइतइ लेन्या के हम्मर गाँव मालूम हइ सब कोय जब देखऽ तब खाली हम्मर गाँव आउ हम्मर गाँव गइते रहऽ हइ हमन्हीं के कुछ आउ जादहीं भद्र लोग के लायक गावे के चाही अच्छऽ पोल्या तूँ की सोचलहीं कम से कम तूँ मइया के तो मदत कर सकऽ हीं हमरा तो स्मृति स्मृति ही नयँ हइ नयँ तो हम आद कर लेतिए हल वास्तव में हमन्हीं के हुस्सार तो अपन तलवार के सहारा लेते नयँ गावे के हइ ओह फ्रेंच में हमन्हीं सैँक सू फ्रेंच पाँच अद्धी गइबइ हम तो तोहन्हीं के सिखइवे कइलियो हल सिखइवे कइलियो हल  आउ मूख्य बात ई हइ कि ई फ्रेंच में हइ त तुरतम्मे लोग देख लेते जइतइ कि तोहन्हीं भला घर के बुतरू हकहीं आउ ई बहुत जादहीं मर्मस्पर्शी होतइ चाहे मालबोरो साँ वात गेर फ्रेंच मालबोरो युद्ध पर जा रहला ह भी गावल जा सकऽ हइ काहेकि बिलकुल बुतरुअन खातिर गीत अर्थात् लोरी हइ आउ सब कुलीन घर में प्रयोग कइल जा हइ जब बुतरुअन के सुनाके शांत कइल जा हइ चाहे सुतावल जा हइ  मालबोरो साँ वात गेर न से कँ रेविआँद्रा फ्रेंच मालबोरो युद्ध पर जा रहला ह नयँ मालूम कब वापिस अइता ऊ गावे लगी शुरू कइलकइ लेकिन नयँ बेहतर सैँक सू अच्छऽ कोल्या अपन हाथ जरी बगल में कर जल्दी से आउ तूँ लेन्या दोसरा दने घूम जो आउ पोलेच्का आउ हम दुन्नु गइबइ आउ ताली बजइबइ सैँक सू सैँक सू पुर मौँतेर नोत्र मेनाज फ्रेंच पाँच अद्धी पाँच अद्धी अपन घरबार जुटावे खातिर खि खि खि आउ ओकरा खाँसी के दौरा पड़ गेलइ  पोलेच्का पोशाक ठीक कर कन्हा पर से सरक गेलो ह खोंखते आउ हँफते ऊ टिप्पणी कइलकइ  अभी तोहन्हीं के खास करके अपन चाल ढाल उत्तम आउ ठोस पाया पर रक्खे के चाही ताकि सब कोय देख सकइ कि तोहन्हीं सब भला घर के बुतरू हीं  हम तखने बतइलियो हल कि चोली आउ लमगर कट्टे के चाही आउ पूरे दू अरज के होवे के चाही  ई सब तोर गलती हउ सोनिया कि तखने अपन सलाह देते रहलहीं आउ छोटगर आउ छोटगर त अइकी ई नतीजा निकसलइ कि बुतरू के हुलिया बिलकुल बिगड़ गेलइ आउ तोहन्हीं सब फेर से कन रहलहीं हँ बात की हउ बेवकूफ सब चल कोल्या शुरू कर जल्दी से जल्दी जल्दी ओह कइसन सिर खाय वला बुतरू हइ सैँक सू सैंक सू फेर से एगो सिपाही अरे की चाही तोरा वास्तव में भीड़ के चीरते एगो सिपाही आ रहले हल  लेकिन ओहे बखत एगो भलमानुस बरदी में आउ ओवरकोट पेन्हले करीब पचास बरीस के रोबदार सरकारी अफसर जेकर गरदन में एगो पदक लटकल हलइ ई अंतिम चीज के चलते कतेरिना इवानोव्ना बहुत खुश होलइ आउ सिपहियो पे असर पड़लइ नगीच अइलइ आउ चुपचाप कतेरिना इवानोव्ना के तीन रूबल के एगो हरियर नोट दे देलकइ  ओकर चेहरा पर वास्तविक आंतरिक सहानुभूति के भाव हलइ  कतेरिना इवानोव्ना ले लेलकइ आउ आदरपूर्वक बल्कि औपचारिक शिष्टता से भी झुकके आभार प्रकट कइलकइ  धन्यवाद आदरणीय महोदय रोबदार ढंग से कहे लगी शुरू कइलकइ कुछ वजह जे हमन्हीं के मजबूर कर देलकइ पइसवा ले ले पोलेच्का  देखऽ हीं अइसन भद्र आउ उदार लोग भी हथिन जे तुरतम्मे गरीब भली औरत के दुख में मदत करे लगी तैयार हो जा हथिन  देखथिन आदरणीय महोदय एक भला घर के अनाथ सब के एहो कहल जा सकऽ हइ जेकर संबंध सबसे अधिक कुलीन घराना से हइ आउ ई नीच जनरल बइठल तित्तिर खाब करऽ हलइ आउ गोड़ पटकब करऽ हलइ कि हम ओकरा परेशान कर रहलिए ह महामहिम हम कहलिअइ अनाथ के रक्षा करथिन अपने तो स्वर्गीय सिम्योन ज़ख़ारिच के अच्छा से जानऽ हलथिन आउ चूँकि ओकर सगी बेटी के नीच में से सबसे अधिक एगो नीच उनकर मौत के दिन पर अपमानित कइलकइ फेर से ई सिपाही आ धमकलइ हमर रक्षा करथिन ऊ अफसर तरफ चिल्लाके बोललइ काहे लगी ई सिपाही हमरा भिर चिपकल हइ पहिलहीं हम सब मिश्शान्स्कयऽ से एगो सिपाही से पीछा छोड़ाके भगलिए ह अच्छऽ तोरा की चाही बेवकूफ काहेकि सड़क पर ई सब करे के इजाजत नयँ हइ जी  मेहरबानी करके हुल्लड़ नयँ मचाथिन  खुद तूँ हुल्लड़बाज हकऽ ई तो बस मानूँ बैरल ऑर्गन लेके घुम्मऽ हिअइ तोरा एकरा से की लेना देना हको बैरल ऑर्गन बजावे खातिर लाइसेंस होवे के चाही आउ अपने खुद्दे बिन लाइसेंस के ई तरह से लोग के भीड़ जामा कर रहलथिन हँ  अपने काहाँ रहऽ हथिन कीऽ लाइसेंस कतेरिना इवानोव्ना चिल्लइलइ  हम आझ अपन पति के दफनइलिअइ एकरा में लाइसेंस कइसन मैडम मैडम शांत हो जाथिन सरकारी अफसर शुरू कइलकइ चलल जाय हम अपने के पहुँचा दे हिअइ हियाँ भीड़ भाड़ में रहना अपने के शोभा नयँ दे हइ अपने के तबीयत ठीक नयँ हइ आदरणीय महोदय आदरणीय महोदय अपने के कुछ नयँ मालूम कतेरिना इवानोव्ना चिल्लइलइ हमन्हीं सब नेव्स्की राजपथ जइते जइबइ सोनिया सोनिया अरे ऊ काहाँ हइ ओहो कन्नब करऽ हइ तोहन्हीं सब के हो की गेलो ह कोल्या लेन्या काहाँ जा रहलहीं हँ अचानक ऊ भयभीत होल चिल्लइलइ ए बेवकूफ बुतरू सब कोल्या लेन्या जा रहले ह ओकन्हीं कुछ अइसन होलइ कि कोल्या आउ लेन्या सड़क पर के भीड़ भाड़ से आउ पगलाल अपन मइया के हरक्कत देखके आउ आखिर सिपाही के देखके जे ओकन्हीं के पकड़के कहीं तो ले जाय लगी चाह रहले हल एतना हद तक डर गेले हल कि अचानक मानूँ सहमति से एक दोसरा के हाथ पकड़ लेलकइ आउ भाग गेलइ  चीखते चिल्लइते बेचारी कतेरिना इवानोव्ना ओकन्हीं के पकड़े लगी पीछू पीछू दौड़लइ  ओकरा अइसे दौड़ते कनते हँफते देखके बड़ी खराब लगऽ हलइ आउ तरस आवऽ हलइ  सोनिया आउ पलेच्का ओकर पीछू पीछू दौड़ल गेलइ  वापिस लाव वापिस लाव ओकन्हीं के सोनिया ओ बेवकूफ असभ्य बुतरू सब पोल्या पकड़ ओकन्हीं के तोहन्हिंएँ खातिर तो हम दौड़ते बखत ओकरा ठोकर लग गेलइ आउ ऊ गिर पड़लइ  चोट लगला से खून बहब करऽ हइ हे भगमान ओकरा पर झुकते सोनिया चिखलइ  सब कोय दौड़ल अइलइ चारो तरफ से घेरके भीड़ लगा देलकइ  रस्कोलनिकोव आउ लिबिज़्यातनिकोव पहिले दौड़के आवे वला लोग में हलइ सरकारी अफसर भी तेजी से अइलइ आउ ओक्कर पीछू सिपाही अइलइ आउ ई आशंका करते कि मामला गंभीर होवे वला हइ हाथ हिलाके बड़बड़इलइ अगे माय चलऽ हटऽ ऊ चारो तरफ से भीड़ लगइले लोग के दूर कइलकइ  मर रहले ह कोय तो चिल्लइलइ  पगला गेले ह दोसरा कोय टुभकलइ  हे भगमान जान बचावऽ क्रॉस करते एगो औरत बोललइ  छोटकुन्नी लड़की आउ छोटका लड़का पकड़ल गेलइ कि नयँ अइकी लेके अइते जा रहला ह बड़की लड़किया पकड़ लेलकइ अरे नटखट बुतरू लेकिन जब अच्छा से कतेरिना इवानोव्ना के देखते गेलइ त मालूम पड़लइ कि ऊ कोय पत्थल उत्थल से टकराके घायल नयँ होले हल जइसन कि सोनिया सोचलके हल बल्कि जे खून सड़क के लाल कइले हलइ ऊ ओकर छाती से होके मुँह से बह रहले हल  ई हमरा मालूम हइ पहिले देखलिए ह सरकारी अफसर रस्कोलनिकोव आउ लिबिज़्यातनिकोव के बुदबुदइलइ ई तपेदिक हइ जी खून अइसहीं बहऽ हइ आउ रोगी के दम घुट जा हइ  कुछ समय पहिलहीं हम अपन एगो रिश्तेदार औरत के साथ अइसे होते देखलिए ह आउ अइसीं करीब डेढ़ गिलास अचानक जी लेकिन की कइल जा सकऽ हइ अब मरहीं वली हइ  एन्ने एन्ने हमरा हीं सोनिया घिघियाके बोललइ अइकी हिएँ हम रहऽ हिअइ अइकी ई घर हियाँ से दोसरका हमरा हीं जल्दी से जल्दी जल्दी से जल्दी ऊ दौड़ दौड़के सबसे कह रहले हल  डाक्टर के बोला देथिन हे भगमान सरकारी अफसर के प्रयास से काम हो गेलइ सिपहियो कतेरिना इवानोव्ना के ले जाय में मदत कइलकइ  ओकरा सोनिया के हियाँ लगभग मरल नियन मूर्छित लावल गेलइ आउ बिछौना पर पाड़ देवल गेलइ  खून अभियो बह रहले हल लेकिन लग रहले हल कि ऊ होश में आ रहले ह  सोनिया के अलावे एक्के तुरी रस्कोलनिकोव आउ लिबिज़्यातनिकोव सरकारी अफसर आउ सिपाही कमरा में घुसलइ सिपहिया पहिलहीं भीड़ के तितर बितर कर देलके हल जेकरा में से कुछ लोग दरवजवा तक चल अइले हल  पोलेच्का हथवा से पकड़के कोल्या आउ लेन्या के अंदर लइलकइ जे कँप आउ कन रहले हल  कापेरनाउमोव परिवार के लोग भी अइते गेलइ ऊ खुद्दे जे लंगड़ा आउ काना हलइ देखे में एगो विचित्र अदमी जेकर सिर के केश आउ गलमुच्छा खुँट्टी नियन खड़ी हलइ ओकर घरवली जे एक्के तुरी हमेशे लगी सहमल सहमल देखाय दे हलइ आउ ओकर कुछ बुतरुअन जेकन्हीं के चेहरा पर हमेशे विस्मय के भाव बन्नल आउ मुँह खुल्लल रहऽ हलइ  ई सब लोग के बीच अचानक स्विद्रिगाइलोव भी आ गेलइ  रस्कोलनिकोव ओकरा अचरज से देखलकइ ओकरा ई नयँ समझ में आ रहले हल कि ऊ काहाँ से चल अइले हल आउ भीड़ भाड़ में ओक्कर नजर आवे के ओकरा आद नयँ आ रहले हल  डाक्टर आउ पादरी के बारे भी चरचा हो रहले हल  सरकारी अफसर हलाँकि रस्कोलनिकोव के फुसफुसाके बता देलकइ कि शायद अब डाक्टर के बोलावे से कुछ फयदा नयँ होतइ लेकिन तइयो डाक्टर बोलावे के इंतजाम कर देलके हल  खुद कापेरनाउमोव दौड़ल गेले हल  एहे दौरान कतेरिना इवानोव्ना के साँस ठीक से चल्ले लगलइ कुछ देर लगी खून बहना बन हो गेलइ  ऊ बेमरियाहा लेकिन एकटक आउ बेधते नजर से पीयर पड़ल आउ कँपते सोनिया के देख रहले हल जे अपन निरार पर से रूमाल से अपन पसेना पोंछ रहले हल आखिर खुद के उठावे लगी कहलकइ  ओकरा दुन्नु बगल से सहारा देके बिछौना पर बइठावल गेलइ  बुतरुअन कन्ने हइ ऊ क्षीण स्वर में बोललइ  तूँ ओकन्हीं के लइलहीं पोल्या ए बेवकूफ अच्छऽ तोहन्हीं भाग काहे लगी गेलहीं हल ओह ओकर सुक्खल होंठ पर अभियो खून जम्मल हलइ  ऊ चारो बगली नजर फेरके देखलकइ त अइकी तूँ अइसे रहऽ हकँऽ सोनिया हम तो एक्को तुरी तोरा हीं नयँ आ पइलियो हल अब मौका मिललउ ऊ सोनिया के व्यथा भरल दृष्टि से देखलकइ  हमन्हीं तोरा चूस चूसके सुखा देलियो ह सोनिया पोल्या लेन्या कोल्या एन्ने आव अच्छऽ अइकी हउ ओकन्हीं सोनिया सब्भे ओकन्हीं के सँभाल हाथ से सौंप रहलियो ह हमरा से काफी हो गेलउ बॉल समाप्त हो चुकलो ह आ ह हमरा पाड़ देते जा कम से कम शांतिे से मरे तो द ओकरा फेर से तकिया के सहारे पाड़ देल गेलइ  की पादरी जरूरत नयँ तोरा पास देवे लगी रूबल काहाँ हको हम कोय पाप नयँ कइलूँ हँ अइसूँ भगमान के हमरा माफ कर देवे के चाही ऊ खुद्दे जानऽ हका हम केतना दुख झेललिए ह आउ अगर नयँ माफ करता तइयो जरूरत नयँ बेचैन सरसाम ओकरा अधिकाधिक धरे लगले हल  बीच बीच में ऊ चौंक उट्ठइ चारो तरफ नजर फेरइ पल भर सबके पछान लेइ लेकिन तुरतम्मे ओकर चेतन अवस्था सरसाम में बदल जाय  ऊ खर खर करके मोसकिल से साँस लेब करऽ हलइ कुछ तो मानूँ ओकरा गियारी में खदबदा रहले हल  हम उनका बोलऽ हिअइ महामहिम हरेक शब्द के बाद साँस लेते ऊ बोल रहले हल ई अमालिया लूदविगोव्ना आह लेन्या कोल्या हाथ बगल में जल्दी जल्दी ग्लिसे ग्लिसे पा द बास्क फ्रेंच फ्रेंच नृत्य शब्दावली सरक सरक बास्क के कदम एड़ी से ताल दे निम्मन बुतरू बन  द्यू हास्ट दियामान्टेन उन्ट पेरलेन जर्मन तोरा पास हउ हीरा आउ मोती आगू की हइ ई गावल जा सकऽ हइ द्यू हास्ट दी श्योन्स्टेन औगेन मेडशेन वास विल्स्ट द्यू मेऽर जर्मन तोरा पास हकउ सबसे सुंदर आँख गोरी आउ अब तोरा कीऽ चाही अच्छऽ कइसन विचार हइ वास विल्स्ट द्यू मेऽर तोरा अब आउ की चाही कइसन कइसन सोचते रहऽ हइ बेवकूफ अरे हाँ अइकी आउ हइ दुपहर के गरमी में दगिस्तान के घाटी में आह हमरा केतना निम्मन लगऽ हलइ हम ई गीत के उपासना नियन प्यार करऽ हलिअइ पोलेच्का जानऽ हीं तोर बाऊ हमर मंगेतर रहतहीं गाते रहऽ हलथुन ओह वो दिन अगर खाली अगर खाली हमन्हीं ई गीत गा सकिअइ लेकिन कइसे कइसे आगू हइ अइकी हम तो भूलिए गेलिअइ हमरा आद देलावऽ आगू कइसे हइ ऊ बेहद उत्तेजित हलइ आउ उट्ठे के प्रयास कर रहले हल  आखिरकार भयंकर भर्राल पूरा शक्ति लगावल गला से ऊ गावे लगी शुरू कइलकइ हरेक शब्द पर चीखते आउ हँफते ओकर चेहरा से कोय बढ़ते भय के आभास होते दुपहर के गरमी में घाटी में दगिस्तान के अपन सीना में गोली के साथ महामहिम अचानक ऊ हृदय विदारक करुण स्वर में चिखलइ आउ ओकर आँख में लोर भर अइलइ अनाथ के रक्षा करथिन स्वर्गीय सिम्योन ज़ख़ारिच के नून रोटी के जानते एहो कहल जा सकऽ हइ कुलीन घराना के आ ह ऊ अचानक चौंक पड़लइ आउ होश में आके एक तरह से भय से चारो बगली देखलकइ लेकिन तुरते सोनिया के पछान लेलकइ  सोनिया सोनिया ऊ नरमी आउ प्यार से बोललइ मानूँ ओकरा अपन सामने देखके अचरज होलइ सोनिया प्यारी तूहूँ एज्जा हकँऽ ओकरा फेर से उठाके बइठावल गेलइ  बस अब समय हो गेलो ह अलविदा बदनसीब बच्ची घोड़ी के दौड़ा दौड़ाके जान ले लेते गेलइ थकके चूर हो गे लि यो ह ऊ निराशा आउ घृणापूर्वक चिखलइ आउ ओकर सिर तकिया पर लुढ़क गेलइ  ऊ फेर से बेहोश हो गेलइ लेकिन ई अंतिम बेहोशी थोड़े देर रहलइ  ओकर हलका पीयर सुक्खल चेहरा उपरे तरफ हो गेलइ मुँह खुल गेलइ आउ टाँग झटका के साथ तन गेलइ  ऊ गहरा गहरा साँस लेलकइ आउ दम तोड़ देलकइ  सोनिया ओकर लाश पर गिर पड़लइ अपन बाँह से चारो बगली से ओकरा जकड़ लेलकइ आउ सिर मृत शरीर के सुक्खल सीना पर रखके शांत पड़ल रहलइ  पोलेच्का माय के गोड़ पर गिर पड़लइ आउ जोर जोर से कनते ओकरा चुम्मे लगलइ  कोल्या आउ लेन्या जेकरा अभियो समझ में नयँ अइले हल कि की हो गेलइ लेकिन कुछ तो भयंकर होले ह एकर आशंका करके दुन्नु एक दोसरा के हाथ से कन्हा धरके एक दोसरा के एकटक देखे लगलइ अचानक साथ साथ एक्के तुरी मुँह खोललकइ आउ चीख पड़लइ  दुन्नु अभियो तक अपन ओहे स्वांग वला लिबास में हलइ बच्चा पगड़ी में आउ बच्ची शुतुरमुर्ग के पंख लगल टोपी में  आउ कइसे ई प्रशंसापत्र अचानक बिछौना पर पहुँच गेलइ कतेरिना इवानोव्ना के बगल में ई ओज्जे तकिया भिर पड़ल हलइ रस्कोलनिकोव एकरा देखलकइ  ऊ खिड़की तरफ चल गेलइ  लिबिज़्यातनिकोव लपकके ओकरा भिर चल गेलइ  ऊ मर गेला लिबिज़्यातनिकोव कहलकइ  रोदियोन रोमानोविच हम अपने से दू शब्द बतियाय लगी चाहऽ हिअइ स्विद्रिगाइलोव पास अइलइ  लिबिज़्यातनिकोव तुरतम्मे ओकरा लगी जगह दे देलकइ आउ बिलकुल चुपचाप धीरे धीरे ऊ जगह से गायब हो गेलइ  आश्चर्यचकित होल रस्कोलनिकोव के स्विद्रिगाइलोव आउ दूर कोना में ले गेलइ  ई पूरा भार मतलब कफन दफन आदि के काम हम अपने ऊपर ले हिअइ  जानवे करऽ हथिन ई पैसा के बात हइ आउ हम वस्तुतः अपने के बता चुकलिए ह कि हमरा पास कुछ अतिरिक्त पैसा हकइ  ई दू छोटकुन्नन के आउ ई पोलेच्का के कोय निम्मन अनाथालय में रखवा देबइ आउ हरेक के नाम से पनरह पनरह सो रूबल मूलधन के रूप में जामा करवा देबइ जे वयस्क होवे पर ओकन्हीं के मिल जइतइ ताकि सोफ़िया सिम्योनोव्ना बिलकुल बेफिकिर रहइ  आउ ओकरा ई दलदल से बाहर निकास देबइ काहेकि ऊ निम्मन लड़की हइ हइ न अच्छऽ जी अपने अवदोत्या रोमानोव्ना के ई संदेश दे देथिन कि उनकर दस हजार हम अइसीं उपयोग कइलिअइ  कउन उद्देश्य से अपने एतना उदारता देखइलथिन रस्कोलनिकोव पुछलकइ  ओ ओह कइसन अविश्वासी अदमी स्विद्रिगाइलोव हँस पड़लइ  वस्तुतः हम बतइलिअइ न कि ई पैसा हमरा पास अतिरिक्त हइ  अच्छऽ सीधा सादा शब्द में हम इंसानियत के नाम पे ई सब कर रहलिए ह ई बात नयँ स्वीकार कर सकऽ हथिन की वस्तुतः ऊ तो ढिल्ला नयँ हलइ ऊ अँगुरी से ऊ कोना तरफ इशारा कइलकइ जाहाँ पर मरल औरत पड़ल हलइ कोय तरह के गिरवी रक्खे वली बुढ़िया नियन  अच्छऽ अपने सहमत होथिन कि लूझिन के वास्तव में जीए के चाही आउ बेहूदगी करते रहे के चाही कि ओकरा सोनिया के मर जाय के चाही आउ हम अगर मदत नयँ करिअइ त वस्तुतः पोलेच्का मसलन ओनहीं ओहे रस्ता पर जइतइ ऊ ई सब बात एक प्रकार से आँख मारते खुशी भरल धूर्त्तता के अंदाज में कहलकइ रस्कोलनिकोव पर से अपन नजर बिन हटइले  सोनिया के कहल हूबहू अपन स्वयं के अभिव्यक्ति सुनके रस्कोलनिकोव पीयर पड़ गेलइ आउ ओकर शरीर ठंढा पड़ गेलइ  ऊ तेजी से पीछू हट गेलइ आउ स्विद्रिगाइलोव तरफ बहशी बहशी नजर से देखे लगलइ  अपने के क इ से मालूम मोसकिल से साँस लेते ऊ फुसफुसइलइ  हम तो हिएँ परी देवाल के दोसरा तरफ मैडम रेश्लिश के हियाँ रहऽ हिअइ  हियाँ कापेरनाउमोव हइ आउ हुआँ मैडम रेश्लिश पुरनकी आउ सबसे विश्वासी दोस्त  हम तो पड़ोसी हिअइ जी  अपने हम खिलखिलइते स्विद्रिगाइलोव बात जारी रखलकइ आउ अपने के अपन प्रतिष्ठा पर विश्वास देलावऽ हिअइ प्रियतम रोदियोन रोमानोविच कि हमरा अपने में आश्चर्यजनक रूप से दिलचस्पी होलइ  वस्तुतः हम कहलिए हल कि हमन्हीं बीच पूरा पूरा पटतइ हम भविष्यवाणी कइलिए हल आउ अइकी हमन्हीं बीच मिलन हो गेलइ  आउ अपने देखथिन कि हम केतना मिलनसार अदमी हकिअइ  देखथिन कि हमरा साथ केकरो केतना अच्छा से निभऽ हइ सूची पिछला अगला अपराध आउ दंड भाग अध्याय रस्कोलनिकोव सोनिया लगी लूझिन के विरुद्ध सक्रिय आउ साहसी अधिवक्ता के रूप में काम कइलके हल एकर बावजूद कि ऊ खुद्दे अपन दिल पर बहुत सारा खुद के भय आउ कष्ट झेल रहले हल  लेकिन सुबहे एतना सारा कष्ट झेलला पर ऊ मानूँ खुद के संवेदना में परिवर्तन के संयोग मिलला से खुश हलइ जे संवेदना ओकरा लगी असह्य हो रहले हल ई बात के बारे बिन कुछ कहले कि ओकरा सोनिया के बचाव खातिर ओकर इच्छा में केतना सारा व्यक्तिगत आउ हार्दिक भावना हलइ  एकरा अलावे सोनिया के साथ आगामी भेंट ओकर दिमाग में हलइ आउ ओकरा भयंकर रूप से कष्ट दे रहले हल विशेष करके कोय कोय क्षण ओकरा सोनिया के बतावहीं के हलइ कि केऽ लिज़ावेता के हत्या कइलकइ आउ ओकरा अपना खातिर भयंकर पीड़ा के पूर्वाभास होब करऽ हलइ आउ जेकरा ऊ मानूँ हाथ से झटकके खुद से दूर करे के कोशिश कर रहले हल  आउ ओहे से जब ऊ कतेरिना इवानोव्ना के हियाँ से बाहर निकसते बखत अपन उद्गार प्रकट कइलके हल अच्छऽ सोफ़िया सिम्योनोव्ना अपने के अब की कहे के हइ तब स्पष्टतः साहस चुनौती आउ लूझिन पर हाल के विजय के कारण अभियो एक प्रकार के बाह्य रूप से उत्तेजित स्थिति में हलइ  लेकिन ओकरा साथ विचित्र बात होलइ  जब ऊ कापेरनाउमोव के फ्लैट भिर पहुँचलइ तब अपन मन में आकस्मिक दुर्बलता आउ भय अनुभव कइलकइ  ऊ विचारमग्न होल दरवाजा के सामने एगि विचित्र सवाल के साथ ठहर गेलइ की ई जरूरी हइ बताना कि केऽ लिज़ावेता के हत्या कइलकइ सवाल विचित्र हलइ काहेकि ऊ अचानक तखनहीं महसूस कइलकइ कि नयँ खाली नयँ बताना असंभव हइ बल्कि ई क्षण के तात्कालिक रूप से भी काहे नयँ होवे स्थगित करना असंभव हइ  ओकरा अभियो तक नयँ मालूम हलइ कि काहे ई असंभव हइ ऊ खाली अइसन महसूस करऽ हलइ आउ अवश्यंभावी के सामने अपन दुर्बलता के ई कष्टप्रद आभास ओकरा लगभग कुचलके रख देलके हल  अब आउ जादे सोच विचार नयँ करे आउ यातना नयँ झेले खातिर ऊ तेजी से दरवाजा खोल लेलकइ आउ दहलीजे पर से सोनिया तरफ देखे लगलइ  ऊ टेबुल पर केहुनी के टेकके हाथ से चेहरा छिपइले बइठल हलइ लेकिन रस्कोलनिकोव के देखके तेजी से उठ खड़ी होलइ आउ स्वागत करे खातिर ओकरा तरफ बढ़लइ मानूँ ऊ ओकर इंतजार कर रहल होवे  अपने के बगैर नयँ मालूम हमरा की होत हल कमरा के बीच ओकरा से मिलते ऊ तेजी से बोल गेलइ  स्पष्टतः ओकरा जल्दी से जल्दी एहे बात रस्कोलनिकोव के कहे के हलइ  एकरे खातिर ऊ ओकर इंतजार कर रहले हल  रस्कोलनिकोव टेबुल भिर तक गेलइ आउ कुरसी पर बइठ गेलइ जेकरा पर से सोनिया अभी अभी उठले हल  ऊ ओकरा सामने दू डेग के दूरी पर खड़ी रहलइ बिलकुल कल्हे नियन  की सोनिया ऊ कहलकइ आउ अचानक महसूस कइलकइ कि ओकर अवाज में कंपन हलइ वस्तुतः सब बात तो सामाजिक स्थिति आउ एकरा से संबंधित आदत पर आधारित हलइ  हाल के ई बात अपने के समझ में अइलइ ओकर चेहरा पर दुख के छाया देखाय देलकइ  कल्हे नियन खाली हमरा से नयँ बात करथिन ऊ बीच में ओकर बात टोकलकइ  मेहरबानी करके ई बात शुरू नयँ करथिन  अइसूँ दरद काफी हके ऊ जल्दी से मुसका देलकइ ई डर से कि शायद ओकरा ई ओलहन पसीन नयँ पड़इ  हुआँ से निकसके चल जाना हमर बेवकूफी हलइ  हुआँ अभी की हो रहले ह अभिए जाय के सोचब करऽ हलिअइ लेकिन सोचते हलिअइ कि अइकी अपने पहुँच जइथिन  ऊ ओकरा बतइलकइ कि अमालिया इवानोव्ना ओकन्हीं के फ्लैट से निकासब करऽ हइ कि कतेरिना इवानोव्ना कहीं सच्चाई के खोज में भाग गेलइ  हे भगमान सोनिया दुख प्रकट करते उठ गेलइ तुरतहीं चल्लल जाय आउ ऊ अपन दुपट्टा पकड़ लेलकइ  हमेशे ओहे बात रस्कोलनिकोव चिढ़के चिल्ला उठलइ  अपने के खाली विचार में रहऽ हइ ओकन्हीं हमरा साथ कुछ देर ठहरथिन  लेकिन कतेरिना इवानोव्ना आ कतेरिना इवानोव्ना के तो अपने के बगैर काम नयँ चलतइ खुद्दे अपने के पास अइता काहेकि घर से भागके चल गेला ह ऊ चिड़चिड़ा होके आगू बोललइ  अगर ऊ अपने के हियाँ परी नयँ पइता त अपनहीं एकरा लगी दोषी होथिन सोनिया दर्दनाक अनिर्णय से कुरसी पर बइठ गेलइ  जमीन तरफ एकटक देखते आउ विचारमग्न होल रस्कोलनिकोव चुप्पी साधले रहलइ  मान लेल जाय कि लूझिन अभी अपने के कुछ करे लगी नयँ चाहऽ हलइ ऊ शुरू कइलकइ सोनिया तरफ बिन नजर कइले  लेकिन अगर ऊ चाहते हल चाहे कइसूँ अपन हिसाब किताब के चिंता करते हल त ऊ अपने के जेल तो भेजा के रखते हल अगर हुआँ संयोगवश हम आउ लिबिज़्यातनिकोव नयँ आ पहुँचतिए हल हइ न हाँ ऊ धीमे स्वर में बोललइ हाँ अन्यमनस्क आउ भयभीत होल ऊ दोहरइलकइ  आउ वस्तुतः हम हुआँ नहिंयों आ सकऽ हलिअइ आउ लिबिज़्यातनिकोव ओहो बिलकुल संयोगवश आ पहुँचलइ  सोनिया चुप रहलइ  अच्छऽ आउ अगर अपने जेल में होथिन हल त की होते हल अपने के आद हइ कि हम कल्हे की कहलिए हल अबरियो ऊ जवाब नयँ देलकइ  ऊ रस्कोलनिकोव इंतजार करते रहलइ  आउ हम सोचब करऽ हलिअइ कि अपने फेर से चिल्लइथिन आह मत करथिन ई सब बात बस करथिन रस्कोलनिकोव हँस पड़लइ लेकिन कइसूँ प्रयास करके  की बात हइ फेर से चुप्पी मिनट भर के बाद ऊ फेर से पुछलकइ  वस्तुतः कोय चीज के बारे बात तो करे के चाही अइकी हमरा ई जाने में दिलचस्पी होतइ कि अपने कइसे एक प्रश्न के समाधान करथिन जइसन कि लिबिज़्यातनिकोव के कहना हइ  अइसन लग रहले हल कि ऊ उलझन में पड़े लगले हल  नयँ वास्तव में हम गंभीर हिअइ  कल्पना करथिन सोनिया कि अपने लूझिन के सब्भे इरादा के पहिलहीं से भाँप गेलथिन होत ई जान लेथिन हल मतलब निश्चित रूप से कि जेकरा चलते कतेरिना इवानोव्ना बिलकुल बरबाद हो चुकता हल आउ बुतरुअनो आउ साथे साथ अपनहूँ काहेकि अपने खुद के कुच्छो नयँ लगावऽ हथिन ओहे से साथे साथ  पोलेच्का ओइसीं काहेकि ओकरा लगी ओहे मार्ग रह जा हइ  अच्छऽ जी अइकी ई बात अगर अचानक अब सब कुछ के फैसला अपने पर छोड़ देल जाय ओकरा कि ओकन्हीं के संसार में जीए के चाही मतलब लूझिन जीअइ आउ अपन बेहूदगी करते रहइ कि कतेरिना इवानोव्ना मर जाय तब अपने कइसे फैसला करथिन ओकन्हीं में से केकरा मर जाय के चाही हम अपने के पुच्छऽ हिअइ  सोनिया बेचैनी से ओकरा दने देखलकइ ओकरा ई अनिश्चित आउ दूर से कोय चीज के पास अइते बोली में कुछ तो विशेष बात लगलइ  हमरा आशंका हलइ कि अपने कुछ तो अइसने पुछथिन ऊ ओकरा दने जिज्ञासा भरल दृष्टि से देखते बोललइ  ठीक हइ जाय देथिन लेकिन तइयो एकर फैसला कइसे कइल जाय काहे लगी अपने पुच्छऽ हथिन जे नयँ हो सकऽ हइ घृणापूर्वक सोनिया कहलकइ  मतलब बेहतर एहे हइ कि लूझिन जीअइ आउ बेहूदगी करते रहइ त अपने एकरो बारे कोय फैसला करे के साहस नयँ करथिन लेकिन हम परमात्मा के विधान तो जान नयँ सकऽ हिअइ आउ काहे लगी अपने पुच्छऽ हथिन जे पुच्छे के चाहवे नयँ करी काहे लगी अइसन निरर्थक प्रश्न ई कइसे हो सकऽ हइ कि ई हम्मर निर्णय पर निर्भर होवे आउ केऽ हमरा ई मामला के निर्णायक बनाके बइठइलकइ केकरा जीए के हइ आउ केकरा नयँ जीए के एक तुरी परमात्मा के विधान घुसा देवल जाय तब तो कुच्छो कइले नयँ जा सकऽ हइ खिन्नचित्त रस्कोलनिकोव बड़बड़इलइ  बेहतर होतइ कि अपने सीधे सीधे बोल देथिन जे अपने चाहऽ हथिन सोनिया दुखपूर्वक चिल्लइलइ अपने फेर से ई मामला के कहीं आउ ले जा रहलथिन हँ की अपने खाली तकलीफ देवे लगी अइलथिन हँ ऊ बरदास नयँ कर पइलकइ आउ अचानक जोर से कन्ने लगलइ  ऊ रस्कोलनिकोव अंधकारमय उदासी में ओकरा दने तक रहले हल  करीब पाँच मिनट गुजर गेलइ  वास्तव में तूँ सही हकऽ सोनिया आखिरकार ऊ शांत स्वर में बोललइ  ऊ अचानक बदल गेलइ ओकर देखावटी ढिठाई आउ दुर्बल चुनौतीपूर्ण स्वर गायब हो गेलइ  ओकर अवाज भी अचानक कमजोर पड़ गेलइ  हम कल्हिंएँ तोरा कहलियो हल कि हम माफी माँगे लगी नयँ अइबो लेकिन लगभग एहे बात से शुरू कइलियो कि हम माफी माँगऽ हियो ई हम लूझिन आउ परमात्मा के विधान के बारे अपना खातिर बोललियो ई हम माफी माँग रहलियो हल सोनिया ऊ मुसकाय के प्रयास कइलकइ लेकिन ओकर पीयर मुसकान कुछ तो दुर्बल आउ अधूरापन सूचित कर रहले हल  ऊ अपन सिर झुका लेलकइ आउ दुन्नु हाथ से अपन चेहरा झाँप लेलकइ  आउ अचानक सोनिया के प्रति एक तरह के कटु घृणा के अप्रत्याशित संवेदना ओकर दिल से होके गुजरलइ  खुद अइसन संवेदना से मानूँ अचंभित आउ भयभीत होके ऊ अचानक सिर उठइलकइ आउ ओकरा तरफ एकटक देखे लगलइ लेकिन ओकरा सोनिया के बेचैन आउ कष्टप्रद हद तक चिंतित नजर ही देखाय देलकइ हियाँ प्यार हलइ ओकर घृणा भूत प्रेत नियन गायब हो गेलइ  ई ऊ नयँ हलइ ऊ एक भावना के दोसर भावना समझ लेलके हल  एकर मतलब खाली ई हलइ कि ऊ क्षण आ चुकले हल  फेर से ऊ दुन्नु हाथ से अपन चेहरा झाँप लेलकइ आउ सिर निच्चे झुका लेलकइ  अचानक ओकर रंग पीयर पड़ गेलइ कुरसी पर से उठलइ सोनिया तरफ देखलकइ आउ बिन कुछ बोलले ओकर बिछौना पर जाके बइठ गेलइ  ओकर संवेदना में ई क्षण भयंकर रूप से ऊ क्षण नियन हलइ जब ऊ बुढ़िया के पीछू खड़ी हलइ कुल्हाड़ी के फंदा में से छोड़ाऽ चुकले हल आउ महसूस कर रहले हल कि अब आउ एक्को पल बरबाद करे के नयँ चाही  अपने के की हो गेले ह भयंकर रूप से भयभीत होल सोनिया पुछलकइ  ऊ कुच्छो नयँ बोल पइलइ  ऊ बिलकुल बिलकुल अइसन तरह से घोषित करे के नयँ इरादा कइलके हल आउ ओकरा खुद्दे नयँ समझ में आ रहले हल कि अभी ओकरा साथ की हो रहले ह  सोनिया शांतिपूर्वक ओकरा भिर अइलइ बगल में बिछौनमा पर बइठ गेलइ आउ ओकरा पर से अपन नजर बिन हटइले इंतजार करे लगलइ  सोनिया के दिल धड़धड़ाय आउ शांत हो जाय  स्थिति असह्य हो गेलइ ऊ अपन मौत नियन पीयर होल चेहरा ओकरा सामने कइलकइ कुछ तो बोले खातिर प्रयास करते ओकर होंठ शक्तिहीन रूप से विकृत होलइ  सोनिया के दिल में भय समा गेलइ  अपने के की हो गेले ह ओकरा से कुछ दूर हटते ऊ दोहरइलकइ  कुछ नयँ सोनिया  डरऽ मत बकवास हइ वास्तव में अगर सोचऽ त ई बकवास हइ ऊ सरसामी हालत के व्यक्ति नियन चेहरा बनइले बड़बड़इलइ  काहे लगी हम तोहरा खाली सतावे लगी अइलिअइ ओकरा तरफ देखते ऊ आगू बोललइ  वास्तव में काहे लगी हम ई सवाल खुद से करते रहऽ ही सोनिया ऊ शायद पनरह मिनट पहिले खुद से ई सवाल कइलके हल लेकिन अभी बिलकुल शक्तिहीन रूप से बोल रहले हल मोसकिल से खुद के बारे बोध रहते आउ अपन पूरा शरीर में लगातार कंपन के अनुभव करते  ओह अपने केतना तकलीफ झेल रहलथिन हँ ओकरा तरफ गौर से देखते दुखी होते ऊ बोललइ  सब कुछ बकवास हइ अइकी बात ई हइ सोनिया ऊ अचानक कोय कारणवश मुसकइलइ एक तरह के पीयर आउ दुर्बल मुसकान करीब दू सेकंड तक तोहरा आद हको कि हम कल्हे की कहे लगी चाहऽ हलियो सोनिया बेचैनी से इंतजार कइलकइ  हम जइते बखत कहलियो हल कि शायद हम हमेशे लगी अलविदा हो रहलयो ह लेकिन अगर आझ हम अइबो त हम तोरा बतइबो कि केऽ लिज़ावेता के हत्या कइलकइ  सोनिया अचानक पूरे शरीर से कँप्पे लगलइ  त अइकी हम बतावे लगी अइलियो ह  त अपने ई वास्तव में कल्हे ऊ मोसकिल से फुसफुसा पइलइ अपने के कइसे मालूम मानूँ तुरते होश अइला पर ऊ जल्दी जल्दी पुछलकइ  सोनिया मोसकिल से साँस ले पावे लगलइ  ओकर चेहरा लगातार पीयर आउ पीयर हो जाल रहले हल  हमरा मालूम हकइ  सोनिया एक मिनट तक चुप रहलइ  की ओकन्हीं खोज लेते गेलइ ऊ सहमल पुछलकइ  नयँ ओकन्हीं नयँ खोज पइलकइ  त अपने के एकरा बारे कइसे मालूम फेर से मोसकिल से सुनाय देवे वला अवाज में ऊ पुछलकइ आउ फेर से लगभग एक मिनट के चुप्पी के बाद  ऊ ओकरा तरफ मुड़लइ आउ ओकरा एकटक एकटक देखे लगलइ  अंदाज लगावऽ ऊ पहिलहीं नियन विकृत आउ दुर्बल मुसकान के साथ बोललइ  मानूँ एगो कंपन ओकर पूरे शरीर में दौड़ गेलइ  लेकिन अपने हमरा हमरा काहे लगी एतना डराब करऽ हथिन बुतरू नियन मुसकइते ऊ बोललइ  मतलब हम ओकर बड़गो दोस्त होतिअइ अगर हम जानऽ हिअइ रस्कोलनिकोव बात जारी रखलकइ ओकर चेहरा पर से नजर हटइले बेगर ओकरा देखते मानूँ ओकरा पर से नजर हटावे के ताकत नयँ हलइ ऊ ई लिज़ावेता के हत्या करे लगी नयँ चाहऽ हलइ ऊ ओकर संयोगवश हत्या कर देलकइ ऊ तो बुढ़िया के जान मारे लगी चाहऽ हलइ जब ऊ अकेल्ले रहइ आउ अइलइ आउ हियाँ परी लिज़ावेता अंदर आ गेलइ ऊ हियाँ परी ओकरो मार देलकइ  एगो आउ डरावना मिनट गुजर गेलइ  दुन्नु लगातार एक दोसरा के देखते रहलइ  त अंदाज नयँ न लगा सकऽ हो ऊ अचानक पुछलकइ अइसन भावना के साथ मानूँ ऊ घंटाघर से निच्चे कुद्दे लगी चाह रहल होवे  न नयँ मोसकिल से सुनाय देवे वला अवाज में सोनिया फुसफुसइलइ  अच्छा से देखहो  आउ जइसीं ऊ ई बात कहलकइ ओइसीं फेर से एगो पहिलौका परिचित संवेदना ओकर आत्मा के अचानक बरफ बना देलकइ ऊ ओकरा तरफ देखलकइ आउ अचानक ओकर चेहरा में ओकरा लिज़ावेता के चेहरा के आभास होलइ  ओकरा लिज़ावेता के चेहरा के भाव सजीव रूप से आद पड़ गेलइ जब ऊ तखने कुल्हाड़ी के साथ ओकरा तरफ बढ़ रहले हल आउ ऊ लिज़ावेता ओकरा से पीछू देवलिया तरफ घसक रहले हल अपन दुन्नु हथवा आगू तरफ तानले आउ चेहरा पर बिलकुल बुतरू नियन भय के भाव के साथ बिलकुल ठीक छोटकुन्ना बुतरू नियन जब ऊ अचानक कोय चीज से डरे लगऽ हइ आउ निर्निमेष आउ बेचैनी से डरावे वला चीज देखते रहऽ हइ आउ अपन छोटकुन्ना हथवन के आगू मुँहें तानले सिमटके पीछू तरफ हटते जा हइ आउ कन्ने लगे के हद तक पहुँच जा हइ  लगभग ओहे बात अब सोनिया के साथ होलइ ओइसीं दुर्बलता से ओइसने भय से ऊ ओकरा तरफ कुछ बखत तक देखते रहलइ आउ अचानक अपन बामा हथवा के आगू तानके हलका सनी मोसकिल से ओकर छाती पर अपन अँगुरी के रखलकइ आउ धीरे धीरे बिछौना पर से उट्ठे लगलइ लगातार ओकरा से दूर आउ दूर हटते गेलइ आउ लगातार अपन नजर ओकरा पर टिकइले रहलइ  ओकर भय अचानक रस्कोलनिकोव के समझ में आ गेलइ बिलकुल ओइसने भय ओकरो चेहरा पर उभर अइलइ आउ बिलकुल ओइसीं ओहो सोनिया तरफ तक्के लगलइ आउ लगभग ओइसने बचकाना मुसकान के साथ  अंदाज लग गेलो आखिरकार ऊ फुसफुसइलइ  हे भगमान ओकर सीना से एगो भयानक चीख निकस गेलइ  ऊ बेबस होके बिछौना पर गिर पड़लइ चेहरा निच्चे तरफ तकिया के उपरे कइले  लेकिन एक क्षण के बाद तेजी से उठ गेलइ तेजी से ओकरा भिर अइलइ ओकरा दुन्नु हाथ से पकड़ लेलकइ आउ शिकंजा नियन कसके अपन पातर पातर अँगुरी से ओकरा दबइलकइ आउ फेर से ओकर चेहरा तरफ एकटक तक्के लगलइ मानूँ ओकर आँख ओकरा से चिपकल होवे  ई अंतिम निराशा के दृष्टि से ऊ अपना लगी कम से कम कोय अंतिम आशा के खोजे आउ पकड़े लगी चहलकइ  लेकिन कोय आशा नयँ हलइ कोय शक्का नयँ रह गेलइ सब कुछ ओइसीं हलइ बादो में आगू चलके जब ओकरा ई क्षण के आद पड़लइ त ओकरा ई बात विचित्र आउ अद्भुत दुन्नु लगलइ ठीक ठीक कइसे ओकरा ऊ बखत तुरते समझ में आ गेलइ कि अब कोय शक्का नयँ रह गेले ह वस्तुतः ऊ बता नयँ सकऽ हलइ उदाहरणार्थ कि ओकरा कुच्छो ई प्रकार के कोय पूर्वाभास होले हल  लेकिन तइयो अब जइसीं ऊ ओकरा ई बात कहलकइ तब ओकरा अचानक लगलइ कि वास्तव में ओकरा मानूँ एहे पूर्वाभास होले हल  बस सोनिया बहुत हो गेलो हमरा नयँ सतावऽ दुख से व्याकुल होके ऊ निवेदन कइलकइ  ऊ ओकरा अइसे बात खोले के बारे बिलकुल बिलकुल नयँ सोचलके हल लेकिन ई अइसीं हो गेलइ  मानूँ खुद के खियाल नयँ कइले ऊ उछलके खड़ी हो गेलइ आउ अपन हाथ मलते कमरा के बीच तक गेलइ लेकिन तेजी से वापिस आ गेलइ आउ ओकर बगल में बइठ गेलइ लगभग ओकर कन्हा में कन्हा सटइले  अचानक मानूँ ओकरा छूरा भोंक देल गेल होवे ऊ अचंभित हो गेलइ चीखलइ आउ खुद्दे नयँ जानते कि काहे ओकरा सामने टेहुना टेकके बइठ गेलइ  ई अपने ई अपने खुद के की हालत बना लेलथिन हँ सोनिया निराशा में ओकरा से बोललइ आउ अपन टेहुना से उछलके झपटके ओकर गरदन से लग गेलइ ओकरा चुमलकइ आउ कस कसके ओकरा अपन बाँह में जकड़ लेलकइ  रस्कोलनिकोव झटका देके खुद के छोड़इलकइ आउ उदास मुसकान के साथ ओकरा तरफ देखते रहलइ  तूँ केतना अजीब हकऽ सोनिया हमरा आलिंगन करऽ ह आउ चुंबन ले ह जबकि हम तोरा एकरा बारे बता देलियो  तोरा खुद के खियाल नयँ हको  नयँ तोरा से जादे दुखी आउ कोय अभी दुनिया भर में नयँ होतइ ऊ उन्माद भरल स्वर में चिल्लइलइ ओकर टिप्पणी के बिन सुनले आउ अचानक जोर जोर से मानूँ भावोन्मत्त होल कन्ने लगलइ  लंबा समय से ओकरा रस्कोलनिकोव लगी अपरिचित रहल भावना के लहर ओकर दिल में उमड़ पड़लइ आउ ओकरा दिल के एक्के तुरी अचानक पिघला देलकइ  ऊ एकर विरोध नयँ कइलकइ ओकर आँख से लोर के दू बून ढरक पड़लइ आउ पिपनी बरौनी पर अटक गेलइ  त तूँ हमरा छोड़ तो नयँ देबऽ सोनिया ऊ बोललइ ओकरा तरफ लगभग आशा के साथ देखते  नयँ नयँ कभी नयँ आउ कहूँ नयँ सोनिया चिल्लाके बोललइ तोहर पीछू पीछू जइबो सगरो जइबो हे भगमान ओह हम अभगली हकूँ आउ हम तोहरा काहे काहे नयँ पहिले जान पइलूँ तूँ आउ पहिले काहे नयँ अइलऽ हे भगमान अइकी अब तो अइलियो  अभी तो न ओ अभी की कइल जा सकऽ हइ साथ में साथ में ऊ दोहरइते रहलइ मानूँ बेसुध अवस्था में होवे आउ फेर से ओकरा आलिंगन कर लेलकइ तोहरा साथ कालापानी कठोर श्रम वला कारागार जइबो ओकरा मानूँ अचानक ऐंठन अनुभव होलइ पहिलौका घृणात्मक आउ लगभग ढीठ मुसकान ओकर होंठ पर उभर अइलइ  हम तो सोनिया शायद अभियो कालापानी जाय लगी नयँ चाहऽ ही ऊ कहलकइ  सोनिया तेजी से ओकरा तरफ एक नजर देखलकइ  ऊ अभागल के प्रति पहिला भावात्मक आउ कष्टदायक सहानुभूति के बाद फेर से हत्या के भयावह विचार ओकर मस्तिष्क में प्रहार कइलकइ  ओकर शब्द के बदलल लहजा में अचानक ओकरा आभास होलइ कि ऊ हत्यारा के शब्द सुन रहले ह  ऊ अचरज से ओकरा दने तक्के लगलइ  ओकरा अभी तक कुछ मालूम नयँ हलइ कि ई जे कुछ होलइ ऊ काहे कइसे आउ काहे लगी होलइ  अब ई सब्भे प्रश्न अचानक ओकर चेतन अवस्था में भड़क उठलइ  आउ ओकरा फेर से विश्वास नयँ होलइ ऊ ऊ हत्यारा हइ की ई वास्तव में संभव हइ आखिर ई सब की हइ आउ हम काहाँ खड़ी हकूँ ऊ गंभीर किंकर्तव्यविमूढ़ता में बोललइ मानूँ ओकर अभियो होश ठिकाने नयँ हलइ लेकिन कइसे अपने अपने अइसन अइसन निर्णय कर पइलथिन आखिर ई सब की हइ देखऽ वास्तव में लुट्टे लगी  छोड़ऽ ई बात के सोनिया ऊ एक तरह से थक गेलइ आउ मानूँ झुंझलाहट में भी जवाब देलकइ  सोनिया मानूँ हक्का बक्का होल खड़ी हलइ लेकिन अचानक चिल्लइलइ तूँ भुक्खल हलऽ तूँ अपन माय के मदत करे लगी ई सब कइलऽ हइ न नयँ सोनिया नयँ ऊ बड़बड़इलइ मुड़के आउ अपन मूड़ी गोतले हम ओतना भुक्खल नयँ हलूँ हम वास्तव में मइया के मदत करे लगी चाहऽ हलिअइ लेकिन एहो बात बिलकुल सही नयँ हइ हमरा मत सतावऽ सोनिया सोनिया अपन दुन्नु हाथ के उपरे करके आपस में जकड़ लेलकइ  लेकिन की की ई सब वास्तव में सच हइ हे भगमान ई कइसन सच्चाई हइ केऽ ई बात में विश्वास कर सकऽ हइ आउ कइसे कइसे अपने खुद आखिरी पाई तक दान दे दे हथिन लेकिन लुट्टे लगी हत्या कर दे हथिन आह ऊ अचानक चिल्ला उठलइ ऊ पइसा जे कतेरिना इवानोव्ना के दे देलथिन ऊ पइसा हे भगमान की वास्तव में ओहे पइसा नयँ सोनिया जल्दी से ऊ बात काटते बोललइ ई पइसा ओहे नयँ हलइ फिकिर मत करऽ ई पइसा हमरा माय भेजलका हल एगो व्यापारी के माध्यम से आउ एकरा हम पइलिए हल तब जब हम बेमार हलिअइ आउ ओहे दिन हम दे देलिए हल रज़ुमिख़िन देखलके हल हमरा तरफ से ओहे पइसवा लेलके हल ई पइसा हम्मर हलइ हम्मर खुद के असली हम्मर  सोनिया ओकर बात अचरज से सुन रहले हल आउ कुछ तो समझे के भरपूर कोशिश कर रहले हल  आउ ऊ पइसा हमरा एहो तक मालूम नयँ कि ओकरा में कोय पइसा हइयो हलइ कि नयँ ऊ धीमे स्वर में आउ मानूँ विचारमग्न हालत में आगू बोललइ हम तखने ओकर गरदन से एगो बटुआ लेलिए हल स्वेड चमड़ा के बन्नल भरल बहुत ठूँस ठूँस के भरल बटुआ लेकिन हम अंदर में नयँ देखलिअइ शायद हमरा देखे के मौका नयँ मिललइ आउ जे चीज हलइ ऊ एक तरह से सब्भे कफ़ बटन कॉलर बटन आउ छोटगर छोटगर सिकरी चेन हलइ ई सब चीज आउ बटुआ हम व॰ प्रोस्पेक्त राजपथ पर अवस्थित एगो अनजान अहाता में एगो पत्थल के निच्चे छिपा देलिए हल अगलहीं सुबह सब कुछ अभियो ओज्जे परी पड़ल हइ सोनिया पूरा जोर लगाके अर्थात् पूरा ध्यान लगाके सुन रहले हल  अच्छऽ त कइसे कइसे अपने कहलथिन ई सब काम लुट्टे लगी हलइ आउ खुद कुच्छो नयँ लेलथिन ऊ जल्दी जल्दी पुछलकइ तिनका के सहारा लेते  हमरा मालूम नयँ हम अभियो तक फैसला नयँ कर पइलिअइ कि ई पइसा लेल जाय कि नयँ लेल जाय फेर से मानूँ विचारमग्न होल ऊ बोललइ आउ अचानक आद अइला पर तेजी से आउ पल भर लगी हलका सनी मुसका देलकइ  ओह हम अभी कइसन बकवास कइलिअइ अयँ सोनिया के दिमाग में विचार कौंधलइ कहीं पागल तो नयँ हइ लेकिन तुरतम्मे एकरा दिमाग से निकास देलकइ नयँ हियाँ परी बात कुछ दोसर हलइ  हियाँ परी ओकरा कुच्छो कुच्छो नयँ समझ में अइलइ मालूम हको सोनिया ऊ अचानक एक प्रकार के प्रेरणा से कहलकइ ई बात जान ल जे हम कह रहलियो ह अगर हम खाली ई वजह से हत्या करतिए हल कि हम भुक्खल हलिअइ ऊ बात जारी रखलकइ हरेक शब्द पर जोर देते आउ रहस्यमय ढंग से किन्तु सच्चाई के साथ ओकरा दने देखते त हम अभी खुश रहतिए हल तूँ ई बात जान ल आउ तोरा की मतलब हको तोरा एकरा से की मतलब हको एक पल के बाद एक तरह से निराशा के साथ भी चिल्लइलइ तोरा एकरा से की मतलब हको अगर हम अभी ई मानियो लिअइ कि हम दुष्कर्म कइलिअइ तोरा ई हमरा पर खोखला विजय पाके की मिलतो आह सोनिया की हम तोरा हीं एहे काम लगी अभी अइलूँ हल सोनिया फेर कुछ तो कहे लगी चाह रहले हल लेकिन चुप्पी साधले रहलइ  ओहे से कल हम तोरा साथ में चल्ले लगी कह रहलियो हल कि तूँहीं एगो हमरा पास बच गेलऽ ह  काहाँ चल्ले लगी भीरुता से सोनिया पुछलकइ  न कुछ चोरावे लगी आउ न हत्या करे लगी फिकिर मत करऽ अइसन काम लगी नयँ ऊ कटुतापूर्वक मुसकइलइ हमन्हीं अलग तरह के लोग हिअइ आउ जानऽ ह सोनिया हमरा अभिए खाली एहे क्षण समझ में आल कि हम तोहरा काहाँ बोलाब करऽ हलियो आउ कल्हे जब बोला रहलियो हल हमरा खुद्दे नयँ समझ में आ रहल हल कि काहाँ  हम एक्के बात लगी बोलावऽ हलियो एक्के बात लगी अइलियो हल कि तूँ हमरा छोड़ऽ नयँ  हमरा छोड़ तो नयँ देबऽ न सोनिया सोनिया ओकर हाथ दबइलकइ  आखिर काहे काहे लगी हम ओकरा बता देलिअइ काहे लगी ओकरा सामने प्रकट कर देलिअइ एक मिनट बाद ऊ निराशा में चिल्ला उठलइ ओकरा तरफ असीम पीड़ा से देखते अब तूँ हमरा से स्पष्टीकरण लगी प्रतीक्षा करब करऽ ह सोनिया तूँ बइठल हकऽ आउ इंतजार करब करऽ ह हम ई देख रहलियो ह लेकिन हम तोरा की कहियो कुच्छो तोरा एकरा में समझ में नयँ अइतो आउ खाली तोरा दुख तकलीफ मिलतो हमरा चलते आउ अइकी तूँ रो रहलऽ ह आउ फेर से हमरा गले लगावऽ ह लेकिन हमरा काहे लगी गले लगावऽ ह की ई कारण से कि हम खुद एकरा बरदास नयँ कर पइलिअइ आउ दोसरा पर ई भार लादे लगी अइलिअइ तूँहूँ तकलीफ झेलऽ हमरा जरी राहत मिल्लत आउ तूँ अइसन नीच के प्यार कर सकऽ ह लेकिन की तूँहूँ तकलीफ नयँ भुगत रहलऽ ह सोनिया चिल्लइलइ  फेर से ओहे भावना ओकर दिल में उमड़ पड़लइ आउ फेर से क्षण भर लगी सोनिया के दिल के हलका कइलकइ  सोनिया हमर दिल काला हको तूँ ई बात आद रखिहऽ एकरा से बहुत सन बात के स्पष्टीकरण मिल जइतो  हम काहे लगी अइलियो काहेकि हम खराब अदमी हकियो  अइसनो लोग हइ जे नयँ अइतो हल  लेकिन हम कायर हियो आउ कमीना लेकिन जाय द ई बात के असल बात ई नयँ हको अब बता देना जरूरी हको लेकिन शुरू नयँ कर पावऽ हियो ऊ रुक गेलइ आउ सोचे लगलइ  आ आह हमन्हीं अलग लोग हकिअइ ऊ फेर से चिल्लइलइ हमन्हीं बीच कोय जोड़ी नयँ हइ  आउ काहे काहे लगी हम अइलिअइ हम खुद के एकरा लगी माफ नयँ कर पइबइ नयँ नयँ ई निम्मन बात हइ कि तूँ अइलऽ सोनिया उच्च स्वर में अपन भावोद्गार प्रकट कइलकइ ई बेहतर बात हइ कि हमरा मालूम पड़इ बहुत बेहतर ऊ कातर दृष्टि से ओकरा तरफ देखलकइ  आउ ओकरा से की अगर वास्तव में ई बात हलइ ऊ बोललइ मानूँ अच्छा से सोच विचार कर लेलके हल वस्तुतः एहे बात हलइ देखऽ हम नेपोलियन बन्ने लगी चाहऽ हलिअइ ओहे से हम हत्या कइलिअइ अच्छऽ अब तो समझ में अइलो न नयँ भोलापन आउ भीरुता से सोनिया फुसफुसइलइ खाली बोलऽ बोलते जा हम समझ जइबो हम खुद्दे सब कुछ समझ जइबो ऊ ओकरा निवेदन करते रहलइ  समझ जइबऽ अच्छऽ ठीक हइ देखल जाय ऊ चुप हो गेलइ आउ देर तक सोचते रहलइ  बात हकइ ई हम खुद से एक तुरी अइसन सवाल कइलिअइ कि अगर मसलन नेपोलियन हमर जगह पर होते हल आउ ओकरा अपन जीवनवृत्ति चालू करे खातिर न तूलोन होते हल आउ न मिस्र आउ न पार करे लगी मोन ब्लान बल्कि ई सब शानदार आउ स्मारकीय वस्तु के जगह पर खाली बिलकुल साधारण एगो कोय हास्यास्पद बुढ़िया लेगिस्त्रार रजिस्ट्रार के विधवा होते हल जेकरा साथे साथ हत्या करे के जरूरत होते हल ताकि ओकर सन्दूक से पइसा निकास सकइ जीवनवृत्ति खातिर समझऽ हो न तब की ऊ अइसन करे के फैसला कर पइते हल अगर आउ कोय दोसर चारा नयँ रहते हल की ऊ ई बात से नयँ हिचकिचइते हल कि ई काम बिलकुल स्मारकीय नयँ हइ आउ आउ पाप के काम हइ अच्छऽ हम तोरा से कहऽ हियो कि हम ई सवाल पर भयंकर रूप से लम्मा समय तक कष्ट झेललिअइ कि हमरा बहुत जादे शरम लगलइ जब आखिरकार हम भाँप गेलिअइ अचानक कइसूँ कि ऊ नयँ खाली नयँ हिचकिचइते हल बल्कि ओकर दिमाग में भी नयँ घुसते हल कि ई काम स्मारकीय नयँ हइ आउ ओकरा बिलकुल नयँ समझ में अइते हल कि आखिर एकरा में हिचकिचाय के बात की हइ आउ अगर ओकरा पास आउ कोय रस्ता नयँ होते हल त ऊ ओकरा गला घोंट देते हल कि ओकरा चिल्लाय के मौका भी नयँ देते हल बिन कुछ सोचले उचले आउ हमहूँ सोच से बाहर आ गेलिअइ गला घोंट देलिअइ प्राधिकारी के उदाहरण पर चलके आउ ई बिलकुल अइसहीं होले हल तोरा हास्यास्पद लगऽ हको हाँ सोनिया एकरा में सबसे जादे हास्यास्पद बात ई हइ कि शायद ठीक अइसीं होलइ सोनिया के ई हास्यास्पद बिलकुल नयँ लग रहले हल  बेहतर होतइ कि अपने सीधे हमरा बताथिन बिन कोय उदाहरण देले आउ अधिक भीरुता से आउ मोसकिल से सुनाय देवे लायक स्वर में ऊ निवेदन कइलकइ  ऊ ओकरा तरफ मुड़लइ उदास भाव से ओकरा दने देखलकइ आउ ओकर हाथ थाम लेलकइ  तूँ फेर सही हकऽ सोनिया  ई सब कुछ बकवास हइ लगभग एगो गप देखऽ हो हमर माय के पास जइसन कि वास्तव में जानऽ हो लगभग कुच्छो नयँ हइ  बहिन के शिक्षा संयोग से होलइ आउ ओकर किस्मत में गवर्नेस बुतरुअन के देखभाल करे वली के नौकरी बद्दल हलइ  ओकन्हीं के सब उमीद खाली हमरा पर टिक्कल हलइ  हम पढ़ाय कर रहलिए हल लेकिन विश्वविद्यालय के खरचा नयँ जुटा पइलिअइ आउ कुछ समय खातिर हमरा लचारी में छोड़ देवे पड़लइ  अगर अइसूँ ई सिलसिला चालू रहते हल त लगभग दस बारह बरिस में अगर परिस्थिति ठीक ठाक रहते हल हम तइयो कोय शिक्षक चाहे कोय किरानी बन जइतिए हल एक हजार रूबल के सलाना वेतन पर ऊ अइसे बोल रहले हल मानूँ सब कुछ रट लेलक होवे  लकिन तब तक माय चिंता फिकिर आउ शोक से सूख जइते हल आउ तइयो हम ओकरा शांति नयँ दे पइतिए हल लेकिन बहिन बहिन के साथ तो कुछ तो आउ बत्तर होते हल आउ ई बात से की फयदा कि जिनगी भर सब कुछ के सामने से निकसे देल जाय आउ सब कुछ से मुँह मोड़ लेवल जाय माय के बारे भूल जाल जाय आउ बहिन के अपमान मसलन नम्रतापूर्वक बरदास करते रहल जाय काहे लगी की ई लगी कि ओकन्हीं के दफनाके नयकन प्राप्त कइल जाय घरवली आउ बाल बच्चा आउ बाद में बिन ग्रोश आधा कोपेक के सिक्का आउ बिन रोटी के टुकरी के छोड़ देल जाय त ओहे से ओहे से हम फैसला कइलूँ कि बुढ़िया के पइसा हथिया लेऊँ अपन माय के बिन कोय तकलीफ देले शुरुआत के कुछ साल तक विश्वविद्यालय के खरचा बरचा खातिर आउ विश्वविद्यालय के बाद के कुछ कदम खातिर ई पइसा के उपयोग करूँ आउ ई सब व्यापक रूप से आउ बुनियादी तौर पे करूँ ताकि बिलकुल नयका जीवनवृत्ति स्थापित कर सकूँ आउ नयका स्वतंत्र रस्ता पर खड़ी हो सकूँ त त बस एहे बात हइ हाँ जाहिर हइ कि जे हम बुढ़िया के मार देलिअइ ई हम खराब काम कइलिअइ त बस एतना काफी हो गेलइ एक प्रकार के शक्तिहीनता में ऊ अपन खिस्सा के अंतिम छोर तक घिंचलकइ आउ मूड़ी गोत लेलकइ  ओह अइसन बात नयँ हइ अइसन नयँ हइ दुख के स्वर में सोनिया चिल्लइलइ आउ की वास्तव में ओइसन हो सकऽ हइ नयँ ओइसन नयँ हइ नयँ हइ खुद्दे समझऽ हो कि अइसन बात नयँ हइ लेकिन हम तो वास्तव में दिल के बात बता देलियो सच लेकिन ई कइसन सच्चाई हइ हे भगमान हम तो बस खाली एगो ढिल्ला जूँ के मरलिए ह सोनिया एगो बेकार नीच हानिकारक ढिल्ला के  ई इंसान एगो ढिल्ला हइ ई तो वस्तुतः हमहूँ जानऽ हिअइ कि ढिल्ला नयँ हइ ऊ जवाब देलकइ विचित्र ढंग से ओकरा तरफ देखते  लेकिन तइयो हम झूठ बोल रहलियो ह सोनिया ऊ आगू बोललइ हम बहुत अरसा से झूठ बोलऽ हिअइ ई सब ऊ नयँ हइ तूँ सच कहऽ हो  बिलकुल बिलकुल बिलकुल हियाँ परी दोसरे कारण हइ हम एगो जमाना से केकरो से कुछ नयँ बोललिए ह सोनिया अभी हमर माथा बहुत जोर से पिराऽ रहल ह  ओकर आँख ज्वर के अग्नि में जल रहले हल  ऊ लगभग सरसाम में बक्के लगी चालू कर देलकइ ओकर होंठ पर अशांत मुसकान दौड़ रहले हल  ओकर मस्तिष्क के उत्तेजित अवस्था से भयंकर शक्तिहीनता देखाय दे रहले हल  सोनिया महसूस कइलकइ कि ऊ केतना तकलीफ झेल रहले ह  ओकरो सिर चकराय लगलइ  आउ ऊ एतना विचित्र तरह से बोलब करऽ हलइ लगऽ हलइ कि कुछ कुछ तो समझ में आवऽ हइ लेकिन लेकिन ई की हइ ई की हइ हे भगमान आउ सोनिया निराश होके अपन हाथ मरोड़े लगलइ  नयँ सोनिया ई बात नयँ हइ अचानक ऊ सिर उठाके फेर से शुरू कइलकइ मानूँ विचार के आकस्मिक मोड़ ओकर मस्तिष्क में प्रहार कइलक होवे आउ नावा तरीका से ओकरा जागृत कइलक होवे बात ई नयँ हइ बल्कि बेहतर मान ल हाँ ई वास्तव में बेहतर हइ मान ल कि हम स्वाभिमानी ईर्ष्यालु दुष्ट नीच प्रतिशोधी आउ आउ शायद पागलपन के प्रवृत्ति वला हकिअइ  सब्भे कुछ पर एक्के तुरी विचार कइल जाय पागलपन के बारे बात तो पहिलहीं कइल जा चुकले ह ई हम नोटिस कइलिए ह हम अभी तोहरा कह चुकलियो ह कि हम विश्वविद्यालय के खरचा नयँ जुटा सकऽ हलिअइ  आ तोहरा मालूम हको कि हम शायद जुटाइयो सकऽ हलिअइ माय हमरा भेज सकऽ हला जे कुछ फीस के जरूरत हलइ आउ जुत्ता पोशाक आउ खाय पीए खातिर हम खुद अर्जित कर सकऽ हलिअइ ई तो पक्का हइ टिसनी के काम मिल्लऽ हलइ आधा रूबल के हिसाब से टिसनी के काम हमरा मिल रहले हल  रज़ुमिख़िन तो ई काम करवे करऽ हइ लेकिन हमरा ई काम से चीढ़ बरऽ हलइ आउ हम अइसन काम करे लगी नयँ चाहऽ हलिअइ  बिलकुल सही हमरा चीढ़ बरऽ हलइ ई शब्द जादे अच्छा हइ  तखने हम मकड़ा नियन एगो कोना में खुद के सिमटा लेलिए हल  तूँ तो हमर कुत्ताखाना में अइलऽ ह देखवे कइलऽ होत आ मालूम हको सोनिया कि निचगर छत आउ सकेत संकीर्ण कमरा आत्मा आउ बुद्धि दुन्नु के संकीर्ण बना दे हइ ओह ई कुत्ताखाना से हम केतना नफरत करऽ हलूँ आउ तइयो ओकरा से बाहर निकसे लगी नयँ चाहऽ हलिअइ  जान बूझके हम नयँ चाहऽ हलिअइ कइएक दिन तक हम बाहर नयँ निकसऽ हलिअइ आउ काम करे लगी नयँ चाहऽ हलिअइ आउ खाहूँ लगी नयँ चाहऽ हलिअइ बस खाली पड़ल रहऽ हलिअइ  नस्तास्या कुछ लावइ त खा लिअइ नयँ लावइ त अइसीं दिन गुजर जाय चीढ़ के चलते जान बूझके नयँ माँगऽ हलिअइ रात के कोय रोशनी नयँ रहइ अन्हरवे में रहिअइ आ मोमबत्ती खरीदे लगी पइसा अर्जित करे लगी नयँ चाहिअइ  पढ़ाय करे के जरूरत हलइ लेकिन किताब सब बेच देलिअइ आउ हमर टेबुल पर हमर कागज आउ नोटबुक पर अभियो धूरी के अँगुरी भर मोटगर परत पड़ल हइ  हमरा पड़ल पड़ल सोचते रहना जादे अच्छा लगऽ हलइ  आउ हम सोचते रहऽ हलिअइ आउ अइसन विचित्र विचित्र आउ तरह तरह के हमरा सपना अइते रहऽ हलइ ई सब बतावे से कोय फयदा नयँ कि कइसन कइसन लेकिन खाली ओहे बखत हम कल्पना करे लगलिअइ कि नयँ अइसन बात नयँ हइ हम फेर सही सही नयँ बता रहलियो ह देखहो तखने हम खुद के सवाल करते रहऽ हलिअइ हम काहे एतना बेवकूफ हकूँ कि अगर दोसर लोग बेवकूफ हइ आउ अगर हम ई पक्का जानऽ हूँ कि ओकन्हीं बेवकूफ हकइ त खुद काहे नयँ आउ जादे समझदार बन्ने लगी चाहऽ हूँ तब हमरा समझ में आल सोनिया कि अगर हम सब लोग के समझदार बन्ने के इंतजार कइलूँ त बहुत देर हो जात तब हमरा आउ समझ में आल कि अइसन कभी नयँ होतइ कि लोग कभी नयँ बदलतइ आउ कोय ओकन्हीं के बदल नयँ पइतइ आउ एकरा में मेहनत करना बेकार हइ हाँ ई सच हइ ई ओकन्हीं के नियम हइ नियम कानून सोनिया ई सच हइ आउ अब हम जानऽ हिअइ सोनिया कि जे मस्तिष्क आउ आत्मा से दृढ़ आउ शक्तिशाली हइ ओहे ओकन्हीं पर राज करतइ जे बहुत साहसी हइ ओहे ओकन्हीं के दृष्टि में सही होतइ  जे सबसे बड़गर के थूक दे हइ ओहे ओकन्हीं के नियमकर्ता होतइ आउ जे सबसे अधिक साहसी होतइ ओहे सबसे जादे सही होतइ अब तक अइसीं होते अइले ह आउ हमेशे अइसीं होते रहतइ खाली आन्हर अदमी एकरा देख नयँ पावऽ हइ हलाँकि ई सब कहते बखत रस्कोलनिकोव सोनिया तरफ देख रहले हल लेकिन ओकरा अब आउ एकर फिकिर नयँ हलइ कि ओकरा सोनिया के समझ में आ रहले ह कि नयँ  बोखार पूरा तरह से ओकरा धर लेलके हल  ऊ एक प्रकार के निराशापूर्ण हर्षोन्माद में हलइ  वास्तव में ऊ बहुत अरसा तक केकरो से बात नयँ कइलके हल सोनिया समझ गेलइ कि ई निराशापूर्ण प्रश्नोत्तरी ही ओकर विश्वास आउ कानून बन चुकले ह  तखने हम महसूस कइलिअइ सोनिया ऊ हर्षोन्माद के साथ कहते रहलइ कि शक्ति खाली ओकरे मिल्लऽ हइ जे झुकके ओकरा लेवे के साहस करऽ हइ  हियाँ परी एक्के बात हइ एक्के खाली साहस करे के चाही हमरा ऊ बखत एक विचार दिमाग में अइलइ जिनगी में पहिले तुरी जे हमरा से पहिले कोय नयँ आउ कभियो नयँ सोचलकइ कोय नयँ हमरा अचानक सूरज नियन उज्ज्वल आउ स्पष्ट हो गेलइ कि काहे कोय ई सब बेतुकी बात के सामने से गुजरते अभी तक साहस नयँ कइलकइ आउ न करऽ हइ कि सीधे ई सब के दुम पकड़के शैतान तरफ झटक देय हम हम साहस करे लगी चहलिअइ आउ मार देलिअइ खाली हमहीं साहस करे लगी चहलिअइ सोनिया बस एहे एतना कारण हलइ ओह चुप रहथिन चुप रहथिन अपन दुन्नु हाथ उपरे करके ओकरा आपस में जकड़ते सोनिया चिल्लइलइ  अपने भगमान से विमुख हो गेलथिन आउ भगमान अपने पर प्रहार कइलका आउ शैतान के सुपुर्द कर देलका संयोगवश सोनिया जखने हम अन्हार में पड़ल रहऽ हलिअइ आउ हम ई सब कुछ कल्पना कर रहलिए हल तब कीऽ हमरा शैतान परेशान कर रहले हल अयँ चुप रहथिन हँसथिन नयँ ईश्वर निंदक अपने के कुच्छो नयँ कुच्छो नयँ समझ में आवऽ हइ हे भगमान कुच्छो तो कुच्छो तो इनका नयँ समझ में अइतइ चुप रहऽ सोनिया हम बिलकुल नयँ हँसब करऽ हिअइ हम तो खुद्दे जानऽ हिअइ कि हमरा शैतान घींच रहले हल  चुप रहऽ सोनिया चुप रहऽ ऊ निराशापूर्वक आउ आग्रहपूर्वक दोहरइलकइ  हम सब कुछ जानऽ हिअइ  ई सब कुछ हम पहिलहीं कइएक तुरी सोच चुकलिए ह आउ अपने आप से फुसफुसइते रहलिए ह जब हम तखने अन्हार में पड़ल रहऽ हलिअइ ई सब कुछ हम अपने आप से विवाद करते रहलिए ह आखिरी छोटगर से छोटगर बात पर आउ हम सब कुछ जानऽ हिअइ सब कुछ आउ तखने ई सब बकवास से हम केतना तंग आ गेलिअइ केतना तंग आ गेलिअइ हम सब कुछ भूल जाय लगी आउ फेर से शुरू करे लगी चाहऽ हलिअइ सोनिया आउ बकबक बन करे लगी आउ तूँ की वास्तव में सोचऽ हकहो कि हम बेवकूफ नियन बिन सोचले समझले ई सब कुछ कइलिअइ हम एगो चलाँक अदमी नियन आगू बढ़लिअइ आउ एकरे चलते तो हम तबाह हो गेलिअइ आउ तूँ की वास्तव में सोचऽ हकहो कि हम नयँ जानऽ हलिअइ मसलन अगर हम खुद से प्रश्न आउ परिप्रश्न करे लगी शुरू कइलिअइ की हमरा शक्ति रक्खे के अधिकार हइ त मतलब ई होलइ कि हमरा शक्ति रक्खे के अधिकार नयँ हइ चाहे कि अगर हम प्रश्न करिअइ की अदमी ढिल्ला जूँ हइ त एकर मतलब हमरा लगी अदमी ढिल्ला तो नयँ हइ बल्कि ढिल्ला ओकरा लगी हइ जेकर दिमाग में ई नयँ आवऽ हइ आउ जे बिन कोय प्रश्न कइले सीधे आगू जा हइ आउ अगर हम एतना दिन तक खुद के यातना देलिअइ नेपोलियन आगू बढ़ते हल कि नयँ त हम अच्छा से अनुभव करऽ हलिअइ कि हम नेपोलियन नयँ हिअइ सब्भे ई सब्भे बकवास के सब्भे यातना हम सहलिअइ सोनिया ई सब के हम कन्हा से झटक देवे लगी चाहऽ हलिअइ हम बिन कोय धर्माधर्मविचार के हत्या करे लगी चाहऽ हलिअइ सोनिया अपने लगी हत्या करे लगी चाहऽ हलिअइ खाली अपने लगी एकरा बारे हम खुद से भी झूठ बोले लगी नयँ चाहऽ हलिअइ हम हत्या ई लगी नयँ कइलिअइ कि हम अपन माय के मदत करे लगी चाहऽ हलिअइ ई बकवास हइ हम हत्या ई लगी नयँ कइलिअइ कि साधन आउ शक्ति पाके हम मानवता के भलाय करे लगी चाहऽ हलिअइ  बकवास हम बस हत्या कइलिअइ अपना खातिर हत्या कइलिअइ खाली अपना लगी आउ अइसन कइला पर हम केकरो परोपकारी बनबइ कि सारी जिनगी एगो मकड़ा नियन सबके अपन जाल में फँसइबइ आउ ओकन्हीं के जीवन रस चूसबइ हमरा लगी ऊ बखत सब कुछ बराबर हलइ आउ हम जखने हत्या कइलिअइ तखने हमरा मुख्य रूप से पइसा के जरूरत नयँ हलइ सोनिया हमरा पइसा के ओतना जरूरत नयँ हलइ जेतना कुछ दोसर चीज के ई हम अभी सब कुछ जानऽ हिअइ हमरा समझे के कोशिश करऽ शायद ओहे रस्ता पर चलते रहला पर हम आउ कभी हत्या नयँ करिअइ  हमरा दोसर कुछ मालूम करे के हलइ दोसर कुछ हमरा हमर बाँह से धकेल रहले हल तखने हमरा ई जाने के हलइ आउ जल्दी से जल्दी जाने के हलइ कि सब्भे नियन हमहूँ ढिल्ला हिअइ कि इंसान की हम हद लाँघ सकऽ हिअइ कि नयँ की हम साहस कर सकबइ कि झुकिअइ आउ ले लिअइ कि नयँ की हम कँप्पे वला जीव हिअइ कि हमरा अधिकार हइ हत्या करे के हत्या करे के अधिकार मिलतइ सोनिया दुन्नु हाथ उपरे करके जकड़ लेलकइ  आ आह सोनिया ऊ चिढ़के चिल्लइते बोललइ ओकरा साथ कुछ एतराज करे वला हलइ लेकिन घृणापूर्वक चुप रहलइ  बीच में टोकऽ मत सोनिया हम तोहरा एक्के चीज साबित करे लगी चाहऽ हलियो हमरा तखने शैताने घींच रहले हल लेकिन बाद में हमरा समझइलकइ कि हमरा हुआँ जाय के अधिकार नयँ हलइ काहेकि हम ओइसने ढिल्ला हिअइ जइसन कि बाकी सब लोग ऊ हमर मजाक उड़इलकइ त अइकी हम अब तोहरा भिर अइलियो ह अपन मेहमान के स्वागत करऽ अगर हम ढिल्ला नयँ होतिए हल त की हम तोहरा भिर अइतियो हल सुनऽ जब हम ऊ बुढ़िया भिर गेलिअइ त हम खाली अजमावे खातिर गेलिए हल ई तूँ जान ल आउ हत्या कर देलथिन हत्या कर देलथिन लेकिन हम कइसे हत्या कइलिअइ की वास्तव में अइसीं हत्या कइल जा हइ की अइसीं हत्या करे लगी जाल जा हइ जइसे हम ऊ बखत गेलिए हल हम कभी तोहरा बतइबो कि हम कइसे गेलिए हल की वास्तव में हम बुढ़िया के हत्या कइलिअइ हम खुद के हत्या कइलिअइ न कि बुढ़िया के बस एक्के तुरी में जड़ से खुद के सफाया कर देलिअइ हमेशे लगी आ ई बुढ़िया के तो शैतान मार देलकइ हम नयँ बहुत हो गेलो बहुत हो गेलो सोनिया बहुत हो गेलो हमरा छोड़ द ऊ अचानक उत्तेजक विषाद में चिल्लइलइ हमरा छोड़ द ऊ अपन केहुनी के टेहुना पर टिका देलकइ आउ अपन दुन्नु हथेली से सिर के शिकंजा नियन जकड़ लेलकइ  केतना दुख सोनिया के मुँह से कष्टदायक चीख निकस गेलइ  लेकिन अब की कइल जाय बतावऽ ऊ पुछलकइ अचानक अपन सिर उठाके आउ घोर निराशा के कारण विकृत चेहरा बनइले ओकरा तरफ देखते  की कइल जाय अचानक अपन जगह से उछलते ऊ चिल्ला उठलइ आउ अब तक लोर से भरल ओकर आँख अचानक चमक उठलइ  उट्ठऽ ऊ ओकरा कन्हा से पकड़ लेलकइ आउ ऊ लगभग अचरज से ओकरा तरफ देखते उठ गेलइ  अभी चल जा एहे पल चौराहा पर खड़ी हो जा झुक जा पहिले ऊ धरती के चूम ल जेकरा तूँ अपवित्तर कइलऽ ह आउ तब समुच्चे संसार के सामने झुक जा चारो बगली आउ सबके जोर से बतावऽ हम हत्या कइलिअइ तब भगमान तोहरा फेर से जिनगी भेजथुन  जइबऽ जइबऽ ऊ ओकरा पुछलकइ पूरे देह से दौरा नियन कँपते ओकरा दुन्नु हाथ से पकड़के कसके अपन खुद के हाथ से दबइते आउ ओकरा तरफ दहकते आँख से देखते  रस्कोलनिकोव आश्चर्यचकित हो गेलइ आउ ओकर आकस्मिक हर्षोन्माद से प्रभावित भी होलइ  ई तूँ कालापानी सश्रम कारावास के बारे की बात कर रहलहो ह सोनिया की हम आत्मसमर्पण कर दिअइ ऊ उदासी से पुछलकइ  पीड़ा के स्वीकार करे आउ प्रायश्चित्त करे के चाही बस एहे जरूरत हको  नयँ हम ओकन्हीं भिर नयँ जाम सोनिया  आ जिनगी जिनगी कइसे बसर करबऽ कउची से जिनगी बसर करबऽ सोनिया उच्च स्वर में बोललइ  की वास्तव में अब संभव हइ आउ माय के साथ कइसे बात करबऽ ओह उनकन्हीं के साथ उनकन्हीं के साथ अब की होतइ लेकिन हम की बात करब करऽ हिअइ वस्तुतः तूँ तो अपन माय आउ बहिन के छोड़ देलहो ह  वास्तव में छोड़ चुकलहो ह छोड़ चुकलहो ह  हे भगमान ऊ चिल्लइलइ इनका तो पहिलहीं से खुद्दे सब कुछ मालूम हइ लेकिन कइसे कइसे के बिन कोय अदमी के जीयल जा सकऽ हइ तोहरा साथ अब की होतो बुतरू नियन बात नयँ करऽ सोनिया ऊ शांत स्वर में बोललइ  ओकन्हीं सामने हम कइसे दोषी हिअइ काहे जइबइ हम ओकन्हीं के की कहबइ ई सब खाली एगो छलावा हइ ओकन्हीं खुद्दे लाखो लोग के बरबाद करऽ हइ आउ तइयो एकरा सद्गुण समझते जा हइ  ओकन्हीं धोखेबाज आउ कमीना लोग हइ सोनिया हम नयँ जाम  आउ हम कहबइ की कि हत्या कइलिअइ लेकिन पइसा लेवे के हिम्मत नयँ कइलिअइ पत्थल के निच्चे छिपा देलिअइ कटु मुसकान के साथ बात जारी रखलकइ  ओकन्हीं तो बस हमरा पर हँसतइ कहतइ बेवकूफ हकँऽ कि लेलँऽ नयँ  कायर आउ बेवकूफ कुच्छो नयँ कुच्छो नयँ समझतइ ओकन्हीं सोनिया आउ समझे के योग्य भी नयँ हइ  काहे लगी हम जइबइ नयँ जइबइ  बुतरू नियन मत बात करऽ सोनिया तोहरा बहुत कष्ट होतो बहुत कष्ट होतो निराश निवेदन के साथ अपन हाथ ओकरा तरफ बढ़इते ऊ दोहरइलकइ  हम शायद पहिलहीं खुद पर तोहमत लगा चुकलिए ह मानूँ विचारमग्न होल ऊ उदासी के साथ टिप्पणी कइलकइ शायद हम अभियो अदमी हकिअइ आउ ढिल्ला नयँ आउ खुद के दोषी ठहरावे में जल्दीबाजी कइलिअइ हम अभियो संघर्ष करबइ  एगो घमंड भरल मुसकान ओकर होंठ पर उभर अइलइ  अइसन कष्ट भुगतना आउ जिनगी भर जिनगी भर हमरा आदत पड़ जात ऊ उदासी से आउ विचारमग्न होल बोललइ  सुनऽ ऊ मिनट भर के बाद शुरू कइलकइ रोना धोना काफी हो गेलइ अब काम के बात कइल जाय हम तोहरा कहे लगी अइलियो ह कि हमरा अब ढूँढ़ रहते गेलो ह आउ हमरा पकड़ लेतो आह सोनिया डरके चिल्लइलइ  अच्छऽ त तूँ चिल्लइलऽ खुद्दे चाहऽ ह कि हम कालापानी जाऊँ आउ अभी डर गेलऽ बात खाली ई हइ हम ओकन्हीं भिर आत्मसमर्पण नयँ करबइ  हम अभियो ओकन्हीं साथ संघर्ष करबइ आउ कुच्छो नयँ कर पइतइ  ओकन्हीं के पास कुच्छो असली सबूत नयँ हइ  कल्हे हम बड़गो खतरा में हलूँ आउ सोच रहलूँ हल कि हम मर गेलूँ लेकिन आझ तो मामला सुधर गेल ह  ओकन्हीं के सब्भे सबूत दुधारी हइ मतलब ओकन्हीं के दोषारोपण के हम अप्पन पक्ष में बदल दे सकऽ हिअइ समझऽ हो ई बात आउ हम बदल देबइ काहेकि अब हमरा मालूम हो गेले ह लेकिन ई पक्का हइ कि हमरा जेल में डाल देल जइतइ  अगर एगो घटना नयँ हो जइते हल त शायद आझो अंदर कर देल जइते हल वस्तुतः आझो शायद अंदर कर देल जा सकऽ हइ लेकिन एकरा से कुछ फरक नयँ पड़ऽ हइ सोनिया हम ओज्जा बइठबइ आउ फेर हमरा छोड़ियो देल जइतइ काहेकि ओकन्हीं के पास एक्को गो ठोस सबूत नयँ हइ आउ न होतइ हम वचन दे हियो  आउ जे कुछ ओकन्हीं के पास हकइ ओकर आधार पर केकरो सलाख पीछू नयँ रक्खल जा सकऽ हइ  खैर बहुत हो गेलो हम खाली ई चाहऽ हलियो कि तोहरा मालूम पड़ जाय बहिन आउ माय के साथ हम कुछ अइसन करे के कोशिश करबइ कि उनकन्हीं के विश्वास बदल जाय आउ डरइअइ नयँ लेकिन बहिन खातिर तो अब लगऽ हइ परवरिश के इंतजाम हो चुकले ह मतलब माय लगी भी त ई हइ सब बात  तइयो सवधान रहिहऽ  की तूँ जेल में हमरा से मिल्ले लगी अइबऽ जब हम हुआँ रहबइ ओह अइबो जरूर अइबो दुन्नु उदास आउ टुट्टल नियन पास पास बइठल हलइ मानूँ तूफान के बाद लहर से ठेलाल ठेलाल निर्जन तट पर अकेल्ले आ लगल होवे  ऊ सोनिया तरफ देखलकइ आउ महसूस कइलकइ कि ओकरा पर ओकर केतना अधिक प्यार हलइ आउ अजीब बात हलइ ओकरा ई बात से अचानक भारी भारी आउ दर्दनाक महसूस होलइ कि ओकरा एतना प्यार कइल जा हइ  हाँ ई एगो विचित्र आउ भयानक संवेदना हलइ सोनिया हीं जइते बखत ऊ महसूस कर रहले हल कि ओकरे में ओकर सब्भे आशा आउ परिणाम निर्भर हकइ ऊ अपन यातना के कम से कम आंशिक रूप से कम करे के बारे सोच रहले हल आउ अचानक अब जबकि सोनिया के पूरा दिल ओकरा तरफ मुड़ गेले हल त ऊ अचानक अनुभव कइलकइ आउ ओकरा मालूम पड़लइ कि ऊ पहिले के अपेक्षा अनुपम रूप से अधिक अभागल हइ  सोनिया ऊ कहलकइ बेहतर एहे होतो कि तूँ हमरा से मिल्ले लगी नयँ अइहऽ जब हम जेल में रहबो  सोनिया कोय जवाब नयँ देलकइ ऊ कन रहले हल  कइएक मिनट गुजर गेलइ  तोहर गियारी में क्रॉस हको अचानक अप्रत्याशित ढंग से सोनिया पुछलकइ जइसे ओकरा अचानक आद आ गेल होवे  पहिले तुरी तो ओकरा ई सवाल समझ में नयँ अइलइ  नयँ न वास्तव में नयँ न अइकी ई ल साइप्रेस के लकड़ी के बन्नल  हमरा पास आउ दोसर हइ तामा के लिज़ावेता के  लिज़ावेता आउ हम एक दोसरा के क्रॉस के अदला बदली कइलिए हल ऊ हमरा अप्पन क्रॉस आउ हम ओकरा अप्पन एगो छोट्टे गो प्रतिमा देलिअइ  हम अभी लिज़ावेता के देल क्रॉस अपन गियारी में पेन्हबइ आउ ई तोहरा लगी  ल वास्तव में ई हम्मर हइ वास्तव में हम्मर हइ ऊ आग्रह कइलकइ  साथे में दुख झेले लगी जइबइ आउ साथे में क्रॉस भी ढोबइ दे द रस्कोलनिकोव बोललइ  ऊ सोनिया के निराश करे लगी नयँ चाहऽ हलइ  लेकिन ऊ क्रॉस लेवे खातिर अपन आगू बढ़ावल हाथ तुरतम्मे पीछू घींच लेलकइ  अभी नयँ सोनिया  बेहतर होतइ कि बाद में लिअइ  ओकरा सांत्वना देवे खातिर ऊ आगू बोललइ  हाँ हाँ बेहतर बेहतर उत्साह से ऊ हामी भरलकइ जब तकलीफ झेले लगी जाय लगबऽ तखनिएँ पेन्हिहऽ  हमरा भिर अइहऽ हम तोरा पेन्हा देबो प्रार्थना करबइ आउ चल जइबइ  एहे पल कोय तो तीन तुरी दरवाजा पर दस्तक देलकइ  सोफ़िया सिम्योनोव्ना हम अपने हीं आ सकऽ हिअइ केकरो तो बहुत जानल पछानल विनम्र अवाज सुनाय देलकइ  सोनिया डरते डरते दरवाजा तरफ लपकलइ  मिस्टर लिबिज़्यातनिकोव के हलका पीयर शारीरिक आकृति कमरा के अन्दर हुलक रहले हल  सूची पिछला अगला 