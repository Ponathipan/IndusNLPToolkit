रूसी उपन्यास आझकल के हीरो भाग राजकुमारी मेरी अध्याय जूनहम अकसर खुद के पुच्छऽ हिअइ काहे लगी हम एतना दृढ़संकल्प होके एगो अइसन अल्पवयस्क तरुणी के प्यार पावे के प्रयास करऽ हिअइ जेकरा हम बहकावे लगी नयँ चाहऽ हिअइ आउ न जेकरा से हम कभी शादी करबइ ई औरतानी नखरेबाजी काहे लगी वेरा हमरा जादे प्यार करऽ हइ बनिस्पत राजकुमारी मेरी कभी प्यार कर पइता  अगर ऊ हमरा अजेय सुंदरी लगता हल त शायद हम ई उपक्रम के कठिनाई से प्रलोभित हो जइतिए हल लेकिन अइसन बिलकुल नयँ हइ ओहे से ई प्रेम के ऊ कष्टदायक आवश्यकता नयँ हइ जे हमन्हीं के जवानी के शुरुआती दौर में यातना दे हइ आउ एक औरत से दोसरा दने ढकलऽ हइ जब तक कि हमन्हीं के अइसन औरत नयँ मिल जा हइ जे हमन्हीं के सहन नयँ कर सकऽ हइ आउ हियाँ परी हमन्हीं के एकनिष्ठता शुरू होवऽ हइ एगो वास्तविक असीम प्रेमभावना जेकरा गणितीय रूप में एगो सरल रेखा से व्यक्त कइल जा सकऽ हइ जे एगो बिंदु से समष्टि में जा हइ  ई असीमितता के रहस्य हइ केवल उद्देश्य अर्थात् अंत के प्राप्त करे में असंभवता  फेर काहे लगी हम एतना दौड़धूप करऽ हिअइ ग्रुशनित्स्की के प्रति ईर्ष्या के कारण बेचारा ऊ तो बिलकुल एकर योग्य नयँ हइ अर्थात् ईर्ष्या होवे लायक ऊ कुछ कइलके ह नयँ  कि ई ऊ घटिया लेकिन अजेय भावना के परिणाम हइ जे पड़ोस के मधुर भ्रांत धारणा के नष्ट करे लगी हमन्हीं के प्रेरित करऽ हइ जब ऊ हताश होल पुच्छऽ हइ कि ओकरा कउची में विश्वास करे के चाही त ओकरा एगो क्षुद्र संतुष्टि मिल्ले खातिर ई बात कहे लगी हमर दोस्त हमरो साथ ठीक ओहे होले हल लेकिन तइयो तूँ देखऽ हो कि हम दुपहर के भोजन करऽ हिअइ रात के भोजन करऽ हिअइ आउ बिलकुल चैन से नीन ले हिअइ आउ आशा करऽ हिअइ कि बिन कोय चीख आउ आँसू के हम मर सकिअइ आउ फेर असीम आनंद हइ तरुण आउ मोसकिल से खिल्लल आत्मा पर अधिकार जमावे में ई एगो फूल नियन हइ सूरज के पहिला किरण के स्वागत करे लगी जेकर सबसे निम्मन सुगंध निकसऽ हइ  एकरा ओहे पल तोड़ लेवे के चाही आउ जी भर सूँघके रस्ता पर फेंक देवे के चाही शायद कोय तो उठा लेतइ हम खुद में ई अतृप्य लिप्सा के अनुभव करऽ हिअइ जे रस्ता में मिल्लल सब कुछ के निगल जा हइ  हम दोसर लोग के कष्ट आउ प्रसन्नता के खाली खुद के संबंध में देखऽ हिअइ मानूँ ई भोजन हइ जे हमर आत्मिक शक्ति के पोषण करऽ हइ  भावावेश के प्रभाव में हम खुद आउ विवेकहीन कार्य करे में सक्षम नयँ  परिस्थिति हमर महत्त्वाकांक्षा के कुचल देलकइ लेकिन ई दोसरा रूप में प्रकट हो गेलइ काहेकि महत्त्वाकांक्षा आउ दोसर कुछ नयँ हइ बल्कि शक्ति के लिप्सा हइ आउ हमर पहिला खुशी हइ ऊ सब कुछ के अपन इच्छा के अधीन करना खुद के तरफ प्रेम निष्ठा आउ भय के भावना जागृत करना की ई शक्ति के पहिला लक्षण आउ सबसे बड़गर जीत नयँ हइ केकरो लगी कष्ट आउ खुशी के कारण बनना एकरा लगी बिन कोय सकारात्मक अधिकार के की ई हमन्हीं के अभिमान के मधुरतम भोजन नयँ हइ आउ खुशी की हइ तृप्त अभिमान  अगर संसार में हम खुद के सबसे निम्मन आउ शक्तिशाली समझलिअइ त हम खुश होबइ अगर हमरा सब कोय प्यार कइलकइ त हम खुद में प्यार के असीम स्रोत पइबइ  बुराई बुराई के जन्म दे हइ  पहिला कष्ट दोसरा के यातना देवे में आनंद के अनुमान दे हइ  बुराई के कल्पना मनुष्य के मस्तिष्क में तब तक नयँ घुस सकऽ हइ जब तक कि ऊ वास्तव में ओकरा कहीं व्यवहार में लावे लगी नयँ चाहतइ  कल्पना जैविक सृजन हइ अइसन बात कोय तो कहलके ह  ओकर जन्म ओकर रूप प्रदान करऽ हइ आउ ई रूप क्रिया हइ  जेकर मस्तिष्क में अधिक कल्पना उत्पन्न होलइ ऊ दोसर लोग के अपेक्षा अधिक सक्रिय होतइ  ओहे से कोय प्रतिभाशाली व्यक्ति जे ऑफिस के टेबुल से जकड़ल रहऽ हइ या तो मर जइतइ चाहे पगलाऽ जइतइ ठीक ओइसीं जइसे बैठल रहे वला जिनगी बितावे वला आउ नम्र व्यवहार वला एगो बरियार काठी के अदमी मिरगी अपस्मार के दौरा से मरऽ हइ  भावावेश आउ दोसर कुछ नयँ हइ बल्कि अपन विकास के प्रथम चरण के कल्पना हइ  ऊ हृदय के तरुणावस्था के विशेषता हइ आउ ऊ मूरख हइ जे सोचऽ हइ कि समुच्चे जिनगी एकरा से उत्तेजित रहतइ  कइएक नद्दी क्षुब्ध जलप्रपात से प्रारंभ होवऽ हइ लेकिन ओकरा में से एक्को गो ठीक समुद्र तक पहुँचे तक उछलते आउ फेनइते नयँ जा हइ  लेकिन ई शांति अकसर एगो बड़गर यद्यपि गुप्त शक्ति होवऽ हइ भावना आउ विचार के पूर्णता आउ गहराई भावनोद्रेक के आवे नयँ दे हइ  कष्ट आउ आनंद अनुभव करते बखत आत्मा खुद के सब कुछ के लेखा जोखा दे हइ आउ ई बात से आश्वस्त हो जा हइ कि अइसीं होवे के चाही  ऊ जानऽ हइ कि बिन गरज वला तूफान के सूरज के लगातार गरमी ओकरा सुखाऽ देतइ  ऊ अपन खुद के जिनगी के साथ घुस्सऽ हइ खुद के दुलारऽ हइ आउ दंड दे हइ दुलरुआ बुतरू नियन  आत्मज्ञान के खाली ई सर्वोच्च स्थिति में व्यक्ति दैवी न्याय के मूल्यांकन कर सकऽ हइ  ई पृष्ठ के दोबारे पढ़ते बखत हम नोटिस करऽ हिअइ कि हम अपन विषय से दूर हट गेलिए ह लेकिन एकरा से की हम तो अपने लगी अपन डायरी लिख रहलिए ह आउ ओहे से ऊ सब कुछ जे हम एकरा में घुसेड़बइ समय के साथ हमरा लगी बहुमूल्य स्मृति होतइ  ग्रुशनित्स्की अइलइ आउ हमर गरदन से लिपट गेलइ  ओकर प्रोन्नति अफसर में हो गेले हल  हमन्हीं दुन्नु शैम्पेन पीते गेलिअइ  डाक्टर वेर्नर ओकर पीछू अइलथिन  हम अपने के बधाई नयँ दे हिअइ ऊ ग्रुशनित्स्की के कहलथिन  काहे ई कारण से कि सैनिक ओवरकोट अपने के बहुत फब्बऽ हइ आउ ई बात स्वीकार करथिन कि पैदल सेना के अफसर के वरदी हियाँ परी स्पा के स्थान में सीयल अपने के कुच्छो रोचक नयँ देतइ अपने देखऽ हथिन अपने अभी तक अपवाद हलथिन लेकिन अब अपने पर सामान्य नियम लागू होतइ  बोलथिन बोलथिन डाक्टर अपने हमर खुशी में बाधा नयँ डाल सकऽ हथिन  ऊ नयँ जानऽ हथिन ग्रुशनित्स्की हमर कान में आगू बोललइ ई स्कंधिका हमरा केतना आशा देलके ह ओह स्कंधिका स्कंधिका तोर तरिंगन सब पथप्रदर्शक तरिंगन हउ नयँ हम अभी बिलकुल आनंदित हकूँ  तूँ हमन्हीं साथे खाई दने टहले लगी आ रहलऽ ह हम ओकरा पुछलिअइ  हम कइसनो हालत में हम खुद के छोटकी राजकुमारी के नयँ देखइबइ जब तक कि हमर वरदी तैयार नयँ हो जाय  तूँ अपन खुशी के बात के उनका बतावे के अनुमति दे हो नयँ किरपा करके नयँ बताहो हम उनका अचंभित करे लगी चाहऽ हिअइ लेकिन तइयो हमरा एतना तो बतावऽ कि तोरा उनका साथ कइसन निभ रहलो ह ऊ सकुचा गेलइ आउ विचारमग्न हो गेलइ ऊ डींग हाँके आउ झूठ बोले लगी चहलकइ लेकिन ओकरा शरम लगलइ आउ एकर साथे साथ वास्तव में स्वीकार करना शरम के बात होते हल  तूँ की सोचऽ हो की ऊ तोरा प्यार करऽ हथुन हमरा प्यार करऽ हथिन हे भगमान पिचोरिन तोहर कइसन कइसन कल्पना रहऽ हको एतना जल्दी ई कइसे संभव हइ आउ अगर ऊ प्यारो करऽ होथिन त एगो भद्र महिला ई बात के बतावे वली नयँ ठीक हको आउ शायद तोहर मत में एगो भद्र पुरुष के अपन भावावेश के बारे चुप रहे के चाही ए भाय सब कुछ के तरीका होवऽ हइ बहुत कुछ बोलल नयँ जा हइ बल्कि समझे के रहऽ हइ ई सच हइ लेकिन प्यार जे हमन्हीं आँख में पढ़ते जा हिअइ कउनो औरत के कोय बात के बंधन में नयँ डालऽ हइ जबकि शब्द सावधान ग्रुशनित्स्की ऊ तोरा मूरख बना रहलथुन हँ ऊ ऊ उत्तर देलकइ आँख असमान दने उठाके आउ आत्मसंतुष्टि के साथ मुसकाके हमरा तोरा पर तरस आवऽ हको पिचोरिन ऊ चल गेलइ  शाम में कइएक लोग खाई दने पैदल रवाना होते गेलइ  हियाँ के वैज्ञानिक के मतानुसार ई खाई आउ कुछ दोसर चीज नयँ हइ बल्कि एगो बुत्तल क्रेटर हइ  ई माशूक पर्वत के ढलान पर स्थित हइ शहर से करीब एक विर्स्ता दूर  झाड़ी आउ खड़ी चट्टान के बीच एगो सँकरा पगडंडी एकरा तक जा हइ  पर्वत पर चढ़ते बखत हम अपन हाथ छोटकी राजकुमारी दने बढ़इलिअइ आउ ऊ एकरा पूरे सैर सपाटा तक छोड़लथिन नयँ  हमन्हीं के बातचीत चुगली से चालू होलइ  हम उपस्थित आउ अनुपस्थित हमन्हीं के परिचित सब के आद करे लगलिअइ  शुरू शुरू में ओकन्हीं के हास्यास्पद पहलू के प्रकट कइलिअइ आउ बाद में ओकन्हीं के दुर्गुण पर  हमर पित्त उत्तेजित हो गेलइ  हम मजाक के साथ शुरू कइलिअइ आउ अंत वास्तविक द्वेष से  शुरू में ई उनका मनोरंजन कइलकइ लेकिन बाद में भयभीत कर देलकइ  अपने तो खतरनाक व्यक्ति हथिन ऊ हमरा कहलथिन हम जंगल में छूरा के साथ एगो हत्यारा के पाला में पड़ जाना बेहतर समझबइ बनिस्पत अपने के तेज जिह्वा के हम अपने के निवेदन करऽ हिअइ बिन मजाक के कि जब हमरा बारे कुछ खराब बात करे के विचार दिमाग में आवइ त बेहतर ई होतइ कि अपने छूरा से हमर गरदन रेत देथिन हमरा लगऽ हइ ई अपने लगी बहुत कठिन नयँ होतइ  की वास्तव में हम एगो हत्यारा नियन लगऽ हिअइ अपने तो ओकरो से बत्तर हथिन हम एक मिनट सोचलिअइ आउ फेर गंभीर रूप से हृदय के स्पर्श कइल मुद्रा में कहलिअइ हाँ अइसने हमर भाग्य हलइ बचपन से  सब कोय हमर चेहरा पर दुर्भावना के लक्षण पढ़ऽ हलइ जे नयँ हलइ लेकिन जे मान लेवल गेले हल आउ ऊ सब हमरा में पैदा हो गेलइ  हम विनम्र स्वभाव के हलिअइ हमरा पर धूर्तता के दोषारोपण कइल गेलइ  हम गोपनशील हो गेलिअइ  हम भला बुरा के गहराई से समझऽ हलिअइ  कोय हमरा दुलार नयँ कइलकइ सब कोय हमरा अपमानित कइलकइ  हम प्रतिशोधी हो गेलिअइ  हम खिन्नचित्त हलिअइ दोसर बुतरुअन खुशमिजाज आउ बातूनी हलइ  हम ओकन्हीं के अपेक्षा खुद के श्रेष्ठ समझऽ हलिअइ लेकिन हमरा निचगर मानल गेलइ  हम ईर्ष्यालु हो गेलिअइ  हम समुच्चे संसार के प्यार करे लगी तैयार हलिअइ हमरा कोय नयँ समझलकइ आउ हम घृणा करे लगी सीख लेलिअइ  खुद से आउ संसार से संघर्ष में हमर रंगहीन यौवन बीत रहल हल  व्यंग्य के भय से अपन श्रेष्ठ भावना के हृदय के गहराई में दफन कर देलूँ आउ ई हुएँ मर गेल  हम सच बोलऽ हलिअइ हमरा पर लोग विश्वास नयँ करते जा हलइ हम धोखा देवे लगलिअइ  संसार के आउ समाज के प्रेरक शक्ति के निम्मन से जानके हम जीवन के विज्ञान में निपुण होलिअइ आउ देखलिअइ कि कइसे दोसर लोग बिन ऊ निपुणता के सुखी हइ मुफ्त में ऊ सब सुविधा के प्रयोग करते जेकरा लगी हम एतना अथक प्रयास कर रहलूँ हल  आउ तखने हमर दिल में उदासी छा गेल ऊ उदासी नयँ जेकर इलाज पिस्तौल के नली से कइल जा हइ बल्कि नम्रता आउ उदार मुसकान से आच्छादित ठंढा आउ असहाय उदासी  हम एगो नैतिक अपंग बन गेलिअइ  हमर आत्मा के आधा भाग अस्तित्व में नयँ हलइ ई शुष्क हो चुकले हल भाफ बनके उड़ गेले हल मर गेले हल  हम एकरा काटके फेंक देलिअइ जबकि दोसरा भाग में हलचल हो रहले हल आउ ई हरेक कोय के सेवा खातिर जी रहले हल आउ एकरा कोय नयँ नोटिस कइलकइ काहेकि एकर मरल आधा भाग के अस्तित्व के बारे कोय नयँ जानऽ हलइ  लेकिन अपने अभी ओकरा बारे स्मृति हमरा में जागृत कर देलथिन आउ हम ओकर समाधिलेख अपने के पढ़के सुना देलिअइ  कइएक लोग के साधारणतः सब समाधिलेख हास्यास्पद लगऽ हइ लेकिन हमरा लगी नयँ खास करके जब हमरा ई बात के आद आवऽ हइ कि ओकर निच्चे की पड़ल हइ  लेकिन तइयो हम अपन विचार के अपने के सहभागी होवे लगी निवेदन नयँ करऽ हिअइ  अगर हमर हरक्कत अपने के हास्यास्पद लगऽ हइ त किरपा करके हँसथिन  हम अपने के पूर्वसूचना दे हिअइ कि एकरा से हमरा तनिक्को कष्ट नयँ होतइ  एहे क्षण हमर उनकर आँख पर नजर गेलइ ओकरा में अश्रुकण दौड़ रहले हल हमर हाथ पर टिक्कल उनकर हाथ थरथरा रहले हल गाल चमक दहक रहले हल  उनका हमरा पर तरस आ रहे हल सहानुभूति भावना जेकरा सामने सब औरत बड़ी असानी से आत्मसमर्पण कर दे हइ उनकर अनुभवहीन हृदय में अपन पंजा घुसा देलके हल  पूरे सैर के दौरान ऊ अन्यमनस्क हलथिन केकरो साथ नखरेबाजी नयँ कइलथिन आउ ई एगो बड़गो लक्षण हलइ हमन्हीं खाई भिर अइलिअइ महिला सब अपन अपन साथीदार के छोड़ देते गेलथिन लेकिन ऊ हमर हाथ नयँ छोड़लथिन  स्थानीय छैला सब के चुटकुला उनका नयँ हँसइलकइ खड़ी चट्टान के ढलान जाहाँ परी ऊ खड़ी हलथिन उनका भयभीत नयँ कइलकइ जबकि दोसर नवयुवती महिला सब चीखके अपन आँख बन कर लेते गेलथिन  वापिस आवे बखत हम अपन करुणाजनक वार्ता के फेर नयँ छेड़लिअइ लेकिन हमर सामान्य प्रश्न आउ मजाक के ऊ संक्षेप में आउ अन्यमनस्क होल उत्तर देलथिन  अपने कभी प्रेम कइलथिन हँ हम उनका आखिरकार पुछलिअइ  ऊ हमरा दने एकटक देखलथिन अपन सिर हिलइलथिन आउ फेर से विचारमग्न हो गेलथिन  ई बात साफ हलइ कि उनका कुछ तो कहे के मन कर रहले हल लेकिन उनका समझ में नयँ आ रहले हल कि कउची से शुरू कइल जाय  उनकर छाती उत्तेजित हलइ की कइल जा सकऽ हलइ मलमल के आस्तीन एगो दुर्बल संरक्षण हलइ आउ बिजली के चिनगारी हमर हाथ से उनकर हाथ में दौड़ रहले हल  लगभग सब्भे भावावेश के शुरुआत अइसीं होवऽ हइ आउ हम सब अकसर खुद के बहुत धोखा देते जा हिअइ ई सोचके कि एगो औरत हमन्हीं के शारीरिक चाहे नैतिक गुण के आधार पर प्यार करऽ हइ  वस्तुतः ई गुण पवित्र अग्नि के स्वीकृति लगी ओकर हृदय के तैयार करऽ हइ लेकिन तइयो पहिला स्पर्श मामला के निर्णय करऽ हइ  ई सच हइ न कि आझ हम बहुत शिष्ट व्यवहार कइलिअइ छोटकी राजकुमारी एगो विवश मुसकान के साथ हमरा पुछलथिन जब हमन्हीं सैर करके वापिस अइते जा रहलिए हल  हमन्हीं विदा हो गेते गेलिअइ  ऊ खुद से नराज हथिन ऊ हमरा साथ हृदयहीनता से व्यवहार करे बद्दल खुद के दोषी समझऽ हथिन ओह ई पहिला मुख्य जीत हइ बिहान ऊ हमरा पुरस्कृत करे लगी चाहथिन  ई सब कुछ हमरा कंठस्थ हइ एहे तो बस उबाऊ हइ अनूदित साहित्य सूची पिछला अगला अरंबो॰ अजब रंग बोले मगही कहानी संग्रह कहानीकार श्री रवीन्द्र कुमार प्रकाशक जिज्ञासा प्रकाशन झेलम अपार्टमेन्ट राजेन्द्रनगर पटना प्रथम संस्करण ई॰ पृष्ठ  मूल्य रुपये  देल सन्दर्भ में पहिला संख्या पृष्ठ और बिन्दु के बाद वला संख्या पंक्ति दर्शावऽ हइ  कुल ठेठ मगही शब्द संख्या ई कहानी संग्रह में कुल कहानी हइ  क्रम सं॰ विषय सूची पृष्ठ हमरा ई कहना हे हमरो ई कहना हे यथाक्रम उज्जर कौलर कोनमा आम व्यवस्था अभिभावक उपास आग नो बज्जी गाड़ी खीरी मोड़ घर बड़का गो हो गेल कन्धा देओतन के बापसी फालतु अमदी सूअर पित्तर के फुचकारी मन के पंछी सभ्भे स्वाहा ठेठ मगही शब्द म से ह तक मंगली मांगलिक बेटी के एम ए तक पढ़यली  बेटी के उमर बढ़ रहल हे  ओक्कर बियाह एसों करना जरूरी हे  मंगली हे  जल्दी ओक्कर टीपन केकरो से मेले नञ खाहे  मन लायक लइका चाहऽ ही  मगर ओकरा ला तिलक दहेज दे सकम अरंबो॰ मंझला भइया बच्चा भइया से हँस्सी कइलक का भइया अभियो तोरा रेलेगाड़ी चलावे के मन करऽ हो से का मंझला भइया कहऽ हलथुन कि भइया टी टी छिक छिक करइत रहऽ हथुन  अब तो तोरा रिटायरो कइला बरिस भर होलो  दु चार दिन पहिले हम्मर बेटा बड़कू आउ पहलमान के मंझला बेटा एक दोसरा के आमने सामने बन्दूक लेले ललकारइत हल  ईसों मंझलो तो रिटायर हो गेलो  गाम आवऽ हउ का तो शहर में प्रेस खोललक हे  किताब छापऽ हे  सवाल छापऽ हे  पहलमान के आँख भरभरा गेल  बोलल एही नञ मंझला भइया ओकरा तो गामे नञ ओकरा तो सौंसे देसे मुरूख से भरल लगऽ हे  तों अंग्रेजी में बी ए एम ए बेकारे कइलऽ  बड़का बेटा एम एस सी के इम्तिहान दे रहल हे  मंझला नागपुर में इंजियरी पढ़ रहल हे  तेसरका मेडिकल के कम्पीटीसन के इम्तिहान में बइठल हे  अरंबो॰ मउअत मौत शायद जिनगी भर अमदी अपनहीं के खोज करइत रहऽ हे  अप्पन मट्टी अप्पन स्वरूप आउ अप्पन मूल प्रकृति के पकड़े के कोशिश ऊ करइत रहऽ हे  कोनमा आम शायद अइसने एगो कोशिश हे  जिनगी में वितृष्णा के भाव जब प्रबल हो जाहे तो फालतू अमदी अप्पन मउअत के इन्तेजार करऽ हे  राजधानी से गाम ऊ लउट अइलन हल  सात आठ दिन बाद एगो शोक संदेश मिलल  न्योता हल मिन्टू के मउअत के ब्रह्म ज्योनार के  फिन छनका लगल छन बाप रे मइया के मउअत अब पूरा घर जोड़े वाला कड़ी भी गायब  एन्ने बाबू जी हमरा पास कम खत लिखऽ हथ  मगर उनखर हर खत में कउनो न कउनो इयार दोस के मउअत के चरचा जरूरे रहऽ हे  हम्मर मेहरारू अइसन खत पढ़ के बुदबुदा हलन आउ फिन खत फाड़ के बिग दे हलन  उनखो लगऽ होत अइसन ने मउअत के मनहूस कार छाया उनखरो छोट परिवार पर न पड़ जाय  मन में अनदेसा उठे लगऽ होत  अरंबो॰ मगही एकबैग ओकील साहेब दन्ने मुँह करके हम पूछली अब का करे के हे मगही के एगो हम्मर मुँह से निकसल बात लोग नञ समझ रहलन हे  अचरज से हम्मर मुँह ताक रहलन हे  अरंबो॰ मचोरना मचारना गेंदड़ा तल्ले से बिलसवा एगो मचोरल मचारल सादा कागज निकासलक  पक्का पर ओकरा तान देलक आउ लगल अप्पन बाबा हीं चिट्ठी लिखे  अरंबो॰ मच्छड़ डाँसा कछुआ छाप अगरबत्ती के धुइयाँ कोठरी के हवा में मिल जुल गेल हल  मच्छड़ डाँसा कहीं दबकल पड़ल होता  अरंबो॰ मजिस्टेट मजिस्ट्रेट फेन दोसर बेर दुमका के ओही क्षेत्र में अइली हे  आदिवासी आउ दिक्कू में कुछ टेंशन हे  तीर धनुष आउ बन्दूक से लड़ाय होवऽ  मजिस्टेट पुलिस सब गस्ती लगा रहलन हे  अरंबो॰ मजूर मजदूर देखऽ सोमनाथ जी राड़ थोड़ सिर चढ़ल जा रहल हे  खेत में जाय ला मजूरो नञ मिलऽ हे  मजूरी कत्ते बढ़ गेल  मगर अब तो ऊ सब आग मूतऽ हे  बढ़ चढ़ के बात करऽ हे  अरंबो॰ मजूरी मजदूरी बाबू जंगले हमनी के घर हल  आझो घर हे  जंगली जानवर के सिकार करऽ हली  जंगल के बचल खुचल जमीन पर थोड़े थाक खेती बारी करऽ हली  सरकारी कानून बनल आउ जंगल से हम आदिवासी बेदखल हो गेली  का तो जंगलो से लकड़ी काटे के काम गैरकानूनी हे  हमनी कानून नियम का जाने गेली  बाबू सहर आउ गाम तोरे हलो आउ जंगल तोरे हो गेलो  मजूरी के सिवाय आउ हमनी ला का बचल हे जंगल के ठेकेदार हमनी सबसे सब काम ले हे  मजूरियो बहुत्ते कम दे हे  ई पूछऽ न बाबू तनी सा मजूरी देके हमनी से का का नञ ले लेहे देखऽ सोमनाथ जी राड़ थोड़ सिर चढ़ल जा रहल हे  खेत में जाय ला मजूरो नञ मिलऽ हे  मजूरी कत्ते बढ़ गेल  मगर अब तो ऊ सब आग मूतऽ हे  बढ़ चढ़ के बात करऽ हे  अरंबो॰ मटर मोटर आज चलती हे तऽ विलास जी के  गाम के गाम मारा से तबाह हे  कुइयाँ पताल चल गेल  पैन पोखरा सुख के खट खट हो गेल  मगर विलास जी अइसनो गिरानी में दस हाथ चकला कुइयाँ खनउलन  मटर ओकरा में बइठउलन  की हड़ हड़ पानी टानऽ हे बड़गो बड़गो किसान बरसात से निरास होवे पर अप्पन अप्पन खेत में कुइयाँ खनउलन  मटर बइठउलन  मुचकुन जी के आद हे बिलास जी सोमार के उनखा पास अइलन हल  उनखा से कहलन हल तोहूँ अप्पन खेत में कुइयाँ खना लऽ मटर बइठा लऽ  पुरान सुराजी अमदी हऽ  तोरा सब असानी से मिल जइतो  खखस के गियारी साफ करके बोललन हल का सरकार मुस्तीये मुफ्तीये में मटर दे दे हथ अरंबो॰ मटियाना उपेक्षा करना ध्यान न देना उदासीन होना सुस्त पड़ना मिट्टी से साफ करना हाँ एगो फरक ऊ महसूस करऽ हथ  लइकन सब जे पैर छूके परनाम करऽ हल अब खाली हाथे जोड़ के परनाम करऽ हे  कउनो कउनो तो मटिआइयो देहे  जब से बेटा बागी हो गेल हल डाँट फटकार कर के अप्पन अधिकार अपने समाप्त कर लेलन हल  अजी बाबा तूँ हमरा अपने भिरी बोला लऽ  हम तोहर सब कहना मानबो  अब पढ़े से नञ मटिअइबो  मन लगा के तोर गोड़ो दाबबो  अरंबो॰ मट्टी मिट्टी शायद जिनगी भर अमदी अपनहीं के खोज करइत रहऽ हे  अप्पन मट्टी अप्पन स्वरूप आउ अप्पन मूल प्रकृति के पकड़े के कोशिश ऊ करइत रहऽ हे  अरंबो॰ मद्धिम धीमा बतिया फिनूँ मद्धिम होल जा रहल हल  बिलसवा ओक्कर बत्ती अबरी जादे उसका देलक  दीया के बतिया मटमटायल आउ तेज होके लहके लगल  अरंबो॰ मनुआना तनी तनी अँधारे रहऽ हल  बाप बेटा पहड़तल्ली दन्ने चल दे हली  हाँ लौटे बखत बड़का जमात हो जा हल  जखनी तक जमायत नञ रहऽ हल हम बाबू के दोस बनल रहऽ हली  मगर जमायत होइतहीं हम अकेल्ला पड़ जा हली  किनारे किनारे हम ढेला ढुक्कर के जुत्ता से सूट मारइत मनुआयल चलइत रहऽ हली  अरंबो॰ मम्मा मामा दादी बाबू बीसे एकइस बरिस के होतन कि बाबा मर गेलन  मम्मा अप्पन नइहर गेल हल जइसन सुनऽ ही  बाबू उनखा लावे ला अप्पन नानी घर गेलन  एन्ने लूटपाट मच गेल  मम्मा के आवे पर सुनऽ ही बाबा के लहासो उठावे के पइसा नञ हल  फिन हम्मर छोटा बाबू अइलन  मम्मा के आँख में ऊ जरिक्को नञ सोहा हलन  छोटा बाबू के हम्मर माय के गोदी में दे देलन  मम्मा जादे दिन नञ बच सकल  अरंबो॰ मम्माँ मम्मा दादी धनुआँ भोकार पाड़ पाड़ के चिकरे लगल  ओन्ने धनुआँ के मम्माँ ओकरा जे कनते सुनलक से हाँहे फाँफे धउगल आइल  रामधनी से छीन के पोता के अप्पन करेजा से साट लेलक आउ गुदाल कर कर के लगल रामधनी के गरियावे  अरंबो॰ मरना पछड़ना शेरसिंह जिनगी में अब तक कुछ नञ कर पइलन हे  शहर में एगो मकानो नञ बना सकलन हे  दू कोठरी वाला मकान किराया लेले हथ  कयसूँ मर पछड़ के एगो बेटी के बिआह कइलन हे  अरंबो॰ मर मिठाय बिलसवा रात के बाकी काम मन लगा के कइलक  भतपकवा पाँड़े के गोड़ो मन लगा के दबउलक  पाँड़े जेकरा पर पुछियो बइठल आझ मर मिठाय खूब मिललउ का रे हूँ  कहके बिलसवा चुप्पे रहल  अरंबो॰ मर मोकदमा दिन रात मर मोकदमा कोट कचहरी छल परपंच से हम्मर मन अब भर गेल हे  अरंबो॰ मराना अ॰क्रि॰ मारा जाना स॰क्रि॰ मरवाना अरे ऊ मरायत हल थोड़े ओक्कर साथिए संगी ओकरा मरवा देलक कातो ओहू अप्पन दोस के मार देलक हल  अरंबो॰ मलकिनियाँ मालकिन बिलसवा सरी के कलम करछाहूँ दोआत में डुबइलक आउ लगल लिक्खे अजी बाबा हमरा हींआँ मन नञ लगऽ हे  हरसट्ठे हींआँ गारिए बात सुनइत दिन जाहे  जिरिक्को सा बरतन बासन में करखा लगल रहलो तो खैर नञ  मलकिनियाँ काने धर के उखाड़े लगऽ हथ  अरंबो॰ मलेटरी मिलिट्री करेजा जे पहिले उभरल हल अब चापुट लगऽ हे  जब से पीरी होल तब से उनखर ढाँचा में ई परिवर्तन आयल  जखनी पेन्हले ओढ़ले रहऽ हलन तब लोग उनखा मलेटरी के कौनो भारी अफसर बुझऽ हलन  पीरी के बाद उनखर जे बदन टूटल से फिन बनल नञ  अरंबो॰ मसुरी मसूर गंगा माय फिन निगलल खेत उगल दे हलन  तखनी तक एक पसल मारल जा हल  फेन कुछ गोहूँ कुछ मसुरी आउ कुच्छो से कुच्छो उपजऽ हल  अरंबो॰ मसोमात विधवा हाँ रे विलास जी के तो बढ़ती हइए हे एगो जुआन बिच्चे में टोक के कहलक अइसे तोहनी विलास जी के बारे में जे कह लऽ मगर ई बात दुनियाँ जानऽ हे कि मसोमतिया के खेत हड़प के ऊ अप्पन बढ़ती देखा रहलन हे  अरंबो॰ मस्टरनी मास्टरनी शिक्षिका हाकिम मस्टरनी से पुछलन ठीक ठाक चलइत हो न हाँ बाबू सब ठीके चलइत हे  फेन बोलल हम्मर बच्चा बेमार हे  हम दुन्नू अमदी मस्टरनी के मुँह देख रहली हल  अरंबो॰ मस्टरी मास्टर या शिक्षक का काम सोमनाथ जी के समय डागडरी आउ मस्टरी में कट रहल हे  अपने भोला बाबू पढ़े लिखे में बेस हलन  मगर इन्टर के बाद पढ़ाई छोड़े पड़ल हल  मस्टरी सुरू कइलन हल  फिन ग्रेजुएट होलन  मगर मस्टरी के चक्कर से नञ छुटलन  अरंबो॰ महिन्ना महीना अबरी अप्पन घर ढेर दिन पर बाले बच्चे संग अयली हे  सब कुछ बदलल बदलल लग रहल हे  दुपहरिया में लाला भइया हीं जाय लगली  सटले दखिनबारी घर लाला भइया के हे  अप्पन घर से जादे ई घर में हम्मर लइकइयाँ कटल  अनचोक्के इयाद पड़ल हम केकरा से मिले जा रहली हे लाला भइया के सोअरग सिधारला दू महिन्ना हो गेल  बाबू जी चिट्ठी लिखलन हल  तीन चार महिन्ना से ओक्कर पढ़ाय छुट्टल हे  एन्ने माय मरल आउ ओन्ने पढ़ाय साफ  अरंबो॰ मामू मामा मामू के माथा मूड़ल हल  डाढ़ी मोछ साफ  नाना के चंदला माथा आउ चिक्कन भे गेल हे  नाना के मुँह उदास लगऽ हे  मामू जी आप भी घर के बाहर चले जाएँ तो अच्छा होगा  ई आदेश शेर सिंह के हे  मामू इसारा कइलन आउ एगो अदमी बइठका से बाहर चल गेल  शेर सिंह जब गोस्सा में आवऽ हथ तो अंगरेजिये हिन्दी बोलऽ हथ  लइका मेहरारू किनखो ई पूछे के हिम्मत नञ हे कि का भेल  मामू सन्न हो बइठल हथ  एतबड़ गोसबर तो उनखर भगिना कहियो नञ हल  अरंबो॰ मार लाठी लाठी सट्टी सट्टी ढेना के पुलिस वाला पकड़ के ले गेल हल  कुच्छो बेचारा जानवो नञ करऽ हल  कोय कसूर रहे तब न  ओक्कर बस एक्के गो कसूर हल  ऊ एगो जुआन मेहरारू के मरद हल  बस  ढेना केकरो टेरवो नञ करऽ हल  हमनी अमदी नञ ही हमनी के इज्जत आउ लाज नञ हे ढेना दरोगा के मुँह पर जो थूकियो देलक तो कउन कसूर कइलक हल दरोगा तो ठिकेदार के अमदी बन के आयल हल  एकरे ला ढेना के मार लाठी मार लाठी सब चूर देलन हल  रोक के घुमावे खातिर घोड़िया के लगाम खींच लेलक  से घोड़िया हिनहिनाय लगल आउ लगल लेताड़ी मारे  गोस्सा से रमबिलसवा ओकरा मार सट्टी मार सट्टी धुन देलक  घोड़िया अकास से बात करे लगल  अरंबो॰ मारा अकाल दुर्भिक्ष आज चलती हे तऽ विलास जी के  गाम के गाम मारा से तबाह हे  कुइयाँ पताल चल गेल  पैन पोखरा सुख के खट खट हो गेल  मगर विलास जी अइसनो गिरानी में दस हाथ चकला कुइयाँ खनउलन  मटर ओकरा में बइठउलन  की हड़ हड़ पानी टानऽ हे अरंबो॰ मारा पीटी मार पीट हम अप्पन बोली जिरी रोवल नियर बना के बोलम डागडर बाबू हम्मर बुढ़िया के जान बचा दऽ  ओकरा साथ रहइत सताइस बच्छर गुजर गेल से पतो नञ चलल  एतना उमिर खाली मारा पीटी करे में पीए में आउ जुआबाजी में बीता देलूँ  अरंबो॰ मास मांस अइसे बाबू जी के उमिर सतहत्तर अठहत्तर बरिस से कम नञ होत  एक दू बार मरे से बचलन हे  सरीर पर मास बहुत कम  सच पूछऽ तो सुक्खल साखल सरीर  अरंबो॰ मास्टरी मस्टरी सरकारी इसकूल में मास्टरी करऽ हली  जगन्नाथपुर में  बिहार आउ उड़ीसा के बोडर पर  अरंबो॰ मिंझाना अ॰क्रि॰ बुतना बुझना स॰क्रि॰ बुता देना बुझाना दीयवा मिंझाइल जा रहल हल  से बिलसवा ओकर बत्ती उसका देलक  दीया में तेल तो भरले हल खाली बतिए जिरी जर गेल हल  अरंबो॰ मिआज मियाज मिजाज मुँह पर से अँचरा जइसि हटावऽ हे कि ओकर मिआज भय से भर गेल  मुहाँ केत्ते घिनामन लग रहल हल  अरंबो॰ मिटिन मीटिंग बैठक सम्मेलन तब से ई नियम बन गेल हल  कउनो सुराजी मिटिन पन छो कोस के गिरिद होवे ऊहाँ पहुँचना उनखा जरूरी हल  अरंबो॰ मिठकी मीठी हम्मर घर से रमधानी पाँड़े के घर फिन रमधानी पाँड़े के घर से रमजानी मियाँ के घर फिन पतरकी गल्ली से घुम्मल घुम्मल मिठकी कुइयाँ तक आउ फिन मिठकी कुइयाँ से असमान फइल गेल  नञ जाने कत्ते बड़गो होतइ ई असमान बामन कोस के  अरंबो॰ मुड़ेरा कुइयाँ के रातो भर कुइयाँ में मुड़ेरा पर बइठ रहऽ हली  कुइयाँ में कुद जाय के मन करऽ हल  मंगला माय के किरपा चौदह बरिस बाद इम्तिहान देली  यूनिवर्सिटी में टौप कर गेली  डिप्रेशन के मीनार जड़े से उखड़ गेल  अरंबो॰ मुरूत मूर्ति बिछौना पर करवट सले बले बदल लेलन  मगर टेहुना के टिसटिसी बढ़ल जा रहल हल  बत्ती जरा के एक खोराक दवाय बना के खा लेलन  भित्ती पर बुद्ध भगवान के मुरूत लटकल हल  बूढ़ा अमदी के अलचारी से एहू डरा गेलन हल  अरंबो॰ मुसकी मु्स्कुराहट मुस्कान सब जन हँसे लगलन  नाना अप्पन बड़ाय सुनके मुसकी छोड़लन  संतोख से उनखर सटकल मुँह चिक्कन फुल्लल देखाय पड़े लगल  अरंबो॰ मूँड़ी मूड़ी सिर भोला बाबू के तनी खोंखी उठल  बलगम के एगो नुक्कल टुकड़ा खड़खड़ायल  मटर के खिड़की से मूँड़ी बाहर निकास के पच से फेंकलन  अरंबो॰ मूड़ी सिर गबड़ा भिरी खड़ा हली  तनी सा ठेला गेली  आउ गन्दा बदबूदार पानी में गिर पड़ली  नाक से पानी भित्तर घुसे के कोरसिस कर रहल हे  हम मूड़ी उप्पर उठावे के कोरसिस कर रहली हे  अरंबो॰ मूतना देखऽ सोमनाथ जी राड़ थोड़ सिर चढ़ल जा रहल हे  खेत में जाय ला मजूरो नञ मिलऽ हे  मजूरी कत्ते बढ़ गेल  मगर अब तो ऊ सब आग मूतऽ हे  बढ़ चढ़ के बात करऽ हे  अरंबो॰ मेहरारू पत्नी औरत मेहरारू के रोज रोज के ताना करेजा छेद करऽ हे  तोरा की औकात हो दरिद्दर तो हऽ  बहिन के बियाह में सब कुछ लुटा देलऽ  अब तोरा के काम देतो अरंबो॰ मैदान चिट्ठी लिफाफा के भितरे रख देलक आउ ओकर मुँह भात से साट देलक  तब ओकरा अप्पन पैंट के नीचे कम्मर भिरी नुका लेलक  रतिए मैदान जाय के बहाने से एगो लोटा लेले बहरायल  अरंबो॰ मोछ मूँछ हम चाहऽ ही बड़गो होवे पर ऊ बिच्छा नियर बड़गो बड़गो मोछ रख ले  लोग एकरा देखिए के भय खायथ  अरंबो॰ मोट मोटा हम दादा दन्ने हाथ बढ़ावऽ ही  अब ऊ हमरा जोरे चले लगलन  मोट रोटी लेले आवऽ हथ  ओकरा पर रखल हे पिआज के चार फाँक  फेन एगो गिलास में पानी लेले आवऽ हथ  घर में सब लोग हथ  दूर दूर से ताकऽ हथ मगर हमरा भिरी कोय नञ आवऽ हथ  हम अप्पन झोला से फोटू निकास के देखावऽ ही मगर कोय नञ सटऽ हे  रात के हड़िया रस्सी हम्मर खातिर में निकासल जाहे  हम पीयऽ ही नञ मगर बड़ जोर देवे पर एगो गिलास भर ले ही  खेले देबे के मन नञ तो हेरे हेरे आउ ओहू में बड़का आम के तरे खेलऽ ही  पुरबारी उतरबारी कोनमा में जे आम के पेड़ हे कोनमा आम ओकरा तरे  एतबड़ मोट ओक्कर डाल डहुँगी फइलल हे कि की मजाल एक्को रत्ती धूप ओकरा तरे घुस आवे अपने कउनो कोचिंग इन्स्टीच्यूट से सम्बद्ध तो नञ हऽ ई सब मोट मोट असामी के हिट लिस्ट पर रखऽ हथ  अरंबो॰ मोसीबत मुसीबत एगो बच्चा के रिरियाय के अवाज सुनली  हमरा लगल जइसे ऊ कउनो मोसीबत में फँस गेल हे  अरंबो॰ मौलना मउलना झपकी आना कुम्हलाना छठे किलास में नानी हीं से दादी हीं चल अयली हल  नाने हीं हली  रात हल  मगर आज नो बज्जी गाड़ी आइए नञ रहल हल  आँख मौले लगल  शेरसिंह तोरा पढ़े में मन नञ लगऽ हउ का रे भारत के उत्तर में हिमालय पहाड़ दक्खिन में हिन्द महासागर फिन आँख मौले लगल  अरंबो॰ रंगरेजी अंगरेजी एकबैक कड़कड़ायल अवाज उनखर मुँह से निकसल हल रूक जाओ हत्यारो रूक जाओ आग कैसे लगी मैं बताता हूँ  अरे ई सरबा रंगरेजी बोलऽ हउ  दू डाँग देहीं तब एकरो बात सुनल जाइत ई अदालत में  अरंबो॰ रजधानी राजधानी सुराज आयल आउ साथे साथ लोग के मन में बड़गो अमदी बने के साध भी आयल  पइसा बढ़ावे के नया नया उपाय सोंचे जाय लगल  छोटकनिया नेतो के लोक सेवा के नाम पर पैरबी करे बिलौक सहर रजधानी जाय पड़ऽ हल  अरंबो॰ रन्थी अरथी विमल जी दउड़ रहलन हे  रथ पर बइठल मुरती के चरन छुए ला  अन्धार हो गेल  बाबू के रन्थी भइया के रन्थी भउजी के रन्थी माय के रन्थी सब रन्थी चलल जा रहल हे ई का विमल जी देखऽ हथ सब में ओही कन्धा देले हथ  एक्के अमदी सब में एक्के साथ कइसे कन्धा दे सकऽ हे अरंबो॰ रस्ता रास्ता रस्ता में हाकिम से पुछली ई काम ला इनखनी के केत्ते रूपइया भेंटा हे मात्र पचास रूपइया  बस एतने ला एत्ते मेहनत केकरो गलत रस्ता पे देख के ऊ डाँट दे हलन  कहियो कोय बड़गो अमदी भी उनखर डाँट के दायरा में आ जा हलन  उनखर सब चौकसी बेअरथ साबित हो रहल हल  लइका घरो से पइसा कउड़ी चोरा के जन्ने तेन्ने लापता होवे लगल हल  सोमनाथ जी के शक्ति लइका ढूँढ़े में लइका के समझावे में अच्छा रस्ता पर लावे में खरच होवे लगल  अरंबो॰ रस्से रस्से रसे रसे धीरे धीरे रस्से रस्से साँझ हो गेल  फिनूँ रात  दादी पोता ओसरे में खटिया पर पड़ गेलन  मम्माँ खिस्सा सुनावे लगल  अरंबो॰ राड़ थोड़ राड़ भोड़ देखऽ सोमनाथ जी राड़ थोड़ सिर चढ़ल जा रहल हे  खेत में जाय ला मजूरो नञ मिलऽ हे  मजूरी कत्ते बढ़ गेल  मगर अब तो ऊ सब आग मूतऽ हे  बढ़ चढ़ के बात करऽ हे  अरंबो॰ रिरियाना एगो बुतरू के रिरियाय के अवाज कान में पड़ रहल हल  लगऽ हल जइसे कउनो ओकरा डेंगा रहल हल  एगो बच्चा के रिरियाय के अवाज सुनली  हमरा लगल जइसे ऊ कउनो मोसीबत में फँस गेल हे  अरंबो॰ रुक्कल टमटम रुक्कल हे  ए दू वकील हमरा साथ हथ  हाँ हजूर  एही ऊ बगैचा हे जेकरा में खून होल हाँ हजूर एही ऊ कोनमा आम हे  अरंबो॰ रोबा कन्नी रोबा कानी रोना धोना एकबैग रोबा कन्नी मच गेल  गीत नाध सब रुक गेल  मौसी हमरा गोद में लेके रोबे लगल माय मर गेलौ  अरंबो॰ रोलाय रोना धोना देखऽ चिन्ता करे के कोय बात नञ हे हम्मर कन्धा दुखा गेल हे जरूर मगर तोरा कन्धा पर चढ़ावे खातिर हम भगवान से जिनगी माँगम  झर झर झर झर मेघ बरिस गेल  रोलाय के बेग जब थिरायल तो मेहरारू कयसूँ बोल पयलन हमरा तो अब एक्के फिकिर हे अपने के कन्धा कउन बादल हहास मार के फिनुँ बरिस पड़ल  अरंबो॰ रोसगद्दी रोसकद्दी रुखसत हाय रे हाय रोसगद्दी के पहले रात से बेचारी दुखे पीड़ा में रहल  दिवाली के दिनमा जउन दिन पहला बार हम्मर घर में दाखिल होल हम सब्भे कुछ जुआ में हार गेलूँ हल  अरंबो॰ लइकइयाँ लड़कपन बचपन अबरी अप्पन घर ढेर दिन पर बाले बच्चे संग अयली हे  सब कुछ बदलल बदलल लग रहल हे  दुपहरिया में लाला भइया हीं जाय लगली  सटले दखिनबारी घर लाला भइया के हे  अप्पन घर से जादे ई घर में हम्मर लइकइयाँ कटल  अरंबो॰ लइका लड़का मिन्टू सम्बन्धी सब बात उनका आद पड़ऽ हे  तखनी मिन्टू पाँचे छौ बरिस के होयथ  रामदीन जी पारस जी हीं गेल हलन  एगो गोर नार गोल मटोल लइका अप्पन बाप पारस जी के गोदी में बइठल हल  अरंबो॰ लउआ लाठी ओक्का बोक्का तीन तरोक्का लउआ लाठी चन्दन काठी कउनो ने कउनो चोर होइए जा हे  चोरवा के दुन्नूँ हाथ फइलल  ओकरा में भर पँजरा धूरी  ओकरा में रोपल खड़ा एगो गुल्ली  आउ चोरवा के दुन्नूँ आँख बंद कइले कउनो ने कउने छउँड़ा  हमनी सब पुछइत जा रहली हे कहाँ जाहँऽ चोरवा बोलऽ हे नानी घर अरंबो॰ लगी ला लागी के लिए एही ऊ कोनमा आम हे जी सरकार  एही पेड़ लगी तो अपने गोतिये में सब खून फसाद भेल  नौकरी के आखरी बखत में भइया के पैंतालीस सौ छियालीस सौ रूपइया तलब भेंटा हल  चार पाँच सौ अपना लगी रख के सब पइसा ऊ पहलमाने के हाँथ में दे दे हलन  काहे ला हैसियत बढ़ावे ला  देख अबरी भर तूँ हमरा ला झूठ बोल ले  हम तोरा अब कधियो नञ मारबउ  तोरा जिरी सा डाँटवो नञ करबउ कत्ते पिआर हम्मर मन में तोरा खातिर हे  देख एत्ते अंधड़ो बतास में हम तोरा लगी घर से निकस अयलूँ  अरंबो॰ लड़ाय लड़ाई फेन दोसर बेर दुमका के ओही क्षेत्र में अइली हे  आदिवासी आउ दिक्कू में कुछ टेंशन हे  तीर धनुष आउ बन्दूक से लड़ाय होवऽ  मजिस्टेट पुलिस सब गस्ती लगा रहलन हे  अरंबो॰ लबज लफ्ज कॉलेज में अंगरेजी दू चार लबज का पढ़ लेलक बोलले चलऽ हे बड़का बाबू मिसफिट हथ  उनखा कमाय के लूरे नञ हे  सब लूर ओकरे कपार मे आ के जमा हो गेल अरंबो॰ लमछड़ लम्बा पचास बरिस पार के अमदी  भक भक गोर हला  अब तनी पीयर लगऽ हथ  चौड़ा गट्टा से मास के परत काफी उतर चुकल हे  लमछड़ शरीर  उज्जर बाल  करेजा जे पहिले उभरल हल अब चापुट लगऽ हे  एही एगो माध्यम हे जेकरा खटा खटा के मेहनत करके कमाय कर सकऽ ही  एकरे जो जोगा के रख दी तो बाल बच्चा के भविष्य उज्जर कइसे होयत अरंबो॰ लम्फ लफ ललटेन लालटेन बाबूजी अनुभव माने लम्फ के रोसनी में एगो लइका हिन्दी के किताब पढ़ रहल हे  तनी गो लइका के अनुभव के माने बताना हे  बाप ओंहीं पर बइठल हथ  बाप अप्पन लइका के हाथ पकड़ के लम्फ के गरम सीसा में तनी सटा दे हथ  बाप रे लइका चिल्लायल हल  छनका लगल हल  तातल लम्फ के सीसा में हाथ सटावे से हाथ झरकऽ हे ई अनुभव तोरा होलो रात में एक दिन सिकड़ी झनझनायल  सोमनाथ जी लम्फ तेज कइलन  बिजली नञ हल  चल गेल हल  दरवाजा खोललन के हऽ हो अरंबो॰ ललटेन लालटेन दूर दूर तक कोय बस्ती नञ  अब बाँस के जंगल शुरू हो गेल हल  दूर एगो ललटेन के बत्ती देखाय पड़ल  हाकिम कहलन सैद ई केन्द्र चल रहल हे  रामनाथ नजीक पहुँच के देखऽ हथ दु चार गो ललटेन हे  दस बारह गो अमदी हथ  एगो अमदी एगो बुतरू के हाथ धइले हथ  बुतरू रो रहल हे  ओक्कर गाल पर तमेचा पर तमेचा जब तब आ बइठऽ हे  ललटेनमा तनी नजीक लाउ रे  इ कौनो खोफिया लगऽ हउ दू जुआन लपट के गटबा दुन्नू थाम ले  दु जुआन गट्टा धर लेलक हल  कुछ नाल बंदूक चमक उठल हल  जादेतर देसिए बन्दूक  भाला लाठी चारो दन्ने छितरा जो  मुँह से एक्को सबद नञ निकसे ललटेनमन बुता दे अरंबो॰ लहकना लहरना प्रज्ज्वलित होना बतिया फिनूँ मद्धिम होल जा रहल हल  बिलसवा ओक्कर बत्ती अबरी जादे उसका देलक  दीया के बतिया मटमटायल आउ तेज होके लहके लगल  अरंबो॰ लहरना एगो घर में आग लगल हल लइकन के खेल से मगर आग पहलहीं लग चुकल हल घर घर आग से लहर रहल हल गाम सौंसे गाम आग से लहर रहल हे आग पर जे काबू नञ पावल गेल तो ई सौंसे देस में पसर जायत  अरंबो॰ लहरी जिद हठ मुचकुन जी कुछ सोंचे नञ चाहऽ हथ  मगर विचार आउ घटना उछल उछल के ढीठ लइका नीयर लाख भगाहूँ पर गोदी में आके बइठ जाहे  सबुनायल नील दियल साफ कपड़ा जहाँ पेन्ह ओढ़ के बाहर निकसे ला तइयार होवऽ हलन रमौतरवा उनखर तनी गो भतीजा लहरी करे लगऽ हल बड़का बाबू गोदी  अरंबो॰ लहास लाश बाबू बीसे एकइस बरिस के होतन कि बाबा मर गेलन  मम्मा अप्पन नइहर गेल हल जइसन सुनऽ ही  बाबू उनखा लावे ला अप्पन नानी घर गेलन  एन्ने लूटपाट मच गेल  मम्मा के आवे पर सुनऽ ही बाबा के लहासो उठावे के पइसा नञ हल  अरंबो॰ ला लगी के लिए रस्ता में हाकिम से पुछली ई काम ला इनखनी के केत्ते रूपइया भेंटा हे मात्र पचास रूपइया  बस एतने ला एत्ते मेहनत अरंबो॰ लाज लेहाज पारस बाबू राजधानिएँ में डेरा पर आके मिललन हल  ऊ उदास हलन  बतउलन हल मिन्टू अब जुआन हो गेल हे  ओक्कर सोखी आउ बदमासी अब अकास छूए लगल हे  अब दिन रात ऊ पीले रहऽ हे  लाज लेहाज सब खतम  अरंबो॰ लात गारी ओकर माय बाप हमरा से बियाह कइलका हल हम्मर बेटि सुख चैन से एगो करीगर के घर रहत सुख चैन तो ओकरा नञ मिलल मगर जिनगी भर ओकरा लाते गारी मिलइत रहल  अरंबो॰ लाहरी जिद्द नञ हम लेम तो ओइसने जइसन छोटुआ के हइ  अच्छे चुप रह  ला देबउ  ऊ बुतरूआ फिनूँ लाहरी करे लगल  रामधनी के मिजाज गरम हो गेल अरे ससुर कहलिअउ तो ला देबउ  एत्ते जिद्दी काहे हो जाहँऽ अरंबो॰ लुग्गा साड़ी कपड़ा वस्त्र सनिचरी ढेना के कपार से टपकइत खून अप्पन लुग्गा में पोछले हल  तखनिए हम पहुँचली हल  ढेना बेहोस होल जा रहल हल  अरंबो॰ लुटाना अ॰क्रि॰ लुटना स॰क्रि॰ लुटाना एक बेर प्रोफेसरो साहब के गाड़ी लुटायल हल  तखनी ऊ भूतपूर्व प्रोफेसर नञ हलन  काम काज में व्यस्त प्रोफेसर हलन  अरंबो॰ लूर बुद्धि अक्ल काम करने का सही तरीका जानकारी ढंग आदत कॉलेज में अंगरेजी दू चार लबज का पढ़ लेलक बोलले चलऽ हे बड़का बाबू मिसफिट हथ  उनखा कमाय के लूरे नञ हे  सब लूर ओकरे कपार मे आ के जमा हो गेल हम तो छुटतहीं बोलम सरकार घोड़िया के देख लेल जाय  अइसन ने तूँ एही समझ लऽ कि हमरा टमटम हाँके के लूरे नय हे  अरंबो॰ लेताड़ी लात मारना घोड़िया आगू बढ़ल जा रहल हल  से ऊ ओकरा रोकलक  अब ओन्ने जाय से कौन दरकार रोगिए नञ रहल तो रोग फिर कइसन रोक के घुमावे खातिर घोड़िया के लगाम खींच लेलक  से घोड़िया हिनहिनाय लगल आउ लगल लेताड़ी मारे  अरंबो॰ लेना देना भइया धीरूआ कहाँ हे धनबाद में  ऊ तो ले दे के धनबादे बसिए गेलो  घर के झंझट से ओकरा कुछ लेना देना नञ हे  छोटका सबसे जादे दुलरूआ होवऽ हे आउ से ही से ऊ सबसे जादे लापरवाहो हे  सब ले दे के हम आउ पहलमान हमहीं दुन्नूँ भाय गाम में रहऽ ही  अरंबो॰ लोग बाग फिन सुराज होवे के घोसना होल हल  उनखर आँख में नींदे नञ  साफ सुत्थर कुरता लगइले गाम से कसबा अइलन हल  तिरंगा फहरइलन हल  लोग बाग के बातचीत सुनके अघा के गाम लउट अइलन हल  अरंबो॰ संगत संगति चाहऽ हलन हम्मर बेटा खूब पढ़ लिख ले  विलायत जाय  ई काम वास्ते पइसो कौड़ी जुटउले हलन  मगर अनिलबा अइसन संगत में पड़ल सब बाते बदल गेल  विमल जी अपनहूँ बड़गो डागडर रहतन होत  घर के सहजोग नञ मिलल  टर ट्यूशन कर के बी एस सी तक पढ़ पयलन  टरेनिंग कर के सरकारी इसकूल में मास्टर हो गेलन  अरंबो॰ संझउकी बंशीधर जी के हीआँ बेटी के बिआह ठीक करे ला गेलन हल  बंशीधर जी के छोटका बेटा संझउकिए से गायब हल  घर नञ लउटल हल  लोग चिंतित हलन  ई हाल में जादे बातचीत पर जोर नञ देके राते के लउटना बाजिब समझलन हल  अरंबो॰ संझला पैर पर केकरो हाथ झुक्कल हे  आँख उठा के देखऽ ही  बच्चा हे  हम्मर संझला भाय  हाथ अपने आप फैल जाहे ओक्कर सिर पर  दु चार दिन पहिले हम्मर बेटा बड़कू आउ पहलमान के मंझला बेटा एक दोसरा के आमने सामने बन्दूक लेले ललकारइत हल  बड़कू के कहना हल हम्मर हम्मर बाप के सब जायदाद अरजल हे  संझला चच्चा के एकरा पर कोय हक नञ हे  हम्मर संझला चच्चा एकदमें अंगरेज नियर गोरनार हलन  कसरत करऽ हलन  घोड़ा चढ़ऽ हलन  एकबैग उनखा लकवा मार देलक  अरंबो॰ सईंतना सैंतना संचित करना इकट्ठा करना अनुशासन के मामला में खुब्बे कड़ा हलन  का मजाल कउनो उनखा से नजायज काम ले ले  मगर सब बेअरथ  विमल जी के पछतावा होवऽ हे अप्पन घरे जो सईंत नञ सकली बिछौना पर करवट सले बले बदल लेलन  मगर टेहुना के टिसटिसी बढ़ल जा रहल हल  अरंबो॰ सगरो सर्वत्र सभी तरफ सगरो अमदी दउड़ावल गेल  ई असपताल से ऊ असपताल  कोय दुर्घटना होयल होत तो असपताल में भरती होयत  मगर बउआ के कोय अता पता नञ चलल  बिलास जी धड़धड़ायल भीतर घुस गेलन हल आउ मुचकुन जी ठकमकायल बहरसी खड़ी रहलन हल  थोड़िक्के देर में बिलास जी मुचकुन जी के भीतर ले गेलन हल  ऑफिस के भीतर देखऽ हथ चक चक कुरसी टेबुल लगल हे  दिनो में सगरो बिजली बत्ती जर रहल हे  ढोल मँजीरा पर फाग के धूरी उड़ रहल हल  सगरो मस्तीए मस्ती छायल हल  अरंबो॰ सचाय सच्चाई तोरा के नञ जानऽ हे हाकिम नेता जे भी जिला में भेटा जा हथ अपने के हाल चाल जरूरे पूछऽ हथ  मुचकुन जी के मन गरब से भर उठल हल  नञ जाने कइसन भा से गियारी भर आयल हल  अभियो तालुक सचाय बचऽ हे  हमरा नीयर दलिद्दर अगियानी अमदी के भी लोग इयाद करऽ हथ  अरंबो॰ सच्चाय सच्चाई कोनमा आम काट देल गेल हे  कोनमा आम कट्टल पड़ल हे  एतने सच्चाय हमरा ला हे  कोनमा आम काट देल गेल हे  एही सच्चाय घुर फिर के हमरा पर परगट होवऽ हे  खून फसाद सब बेलाँ माने लगऽ हे  अरंबो॰ सच्चो सच सचमुच दूर दूर तक कोय बस्ती नञ  अब बाँस के जंगल शुरू हो गेल हल  दूर एगो ललटेन के बत्ती देखाय पड़ल  हाकिम कहलन सैद ई केन्द्र चल रहल हे  जीप से उतर के हमनी पइदल कहीं झुक के तो कहीं तिरछी काट के ललटेन दन्ने बढ़ली  हाँ सच्चो एगो वयस्क शिक्षा के केन्द्र चल रहल हल  नानी मरल नाता टूटल  मइयो के मरला जमाना बीत गेल  नाता टूट जा हे का नानी के सराध में नोम्मा जाय पड़ल  नोम्मा हम्मर नानी घर नोम्मा हम्मर नानी के गाम टुट्टल नाता देखे अइली हे  सच्चो टूट जा हे का सड़सड़ लइका के बदन पर छेकुनी से मार पड़ल  लइका चित्कार कर उठल  बाबू हो बाभू मइया गेऽ तो सच्चो सच्चो बता दे  बाबू के कहे से अगिया लगयलहीं कि चचवन के कहे से सच्चो सच्चो बताउ अरंबो॰ सटकल सब जन हँसे लगलन  नाना अप्पन बड़ाय सुनके मुसकी छोड़लन  संतोख से उनखर सटकल मुँह चिक्कन फुल्लल देखाय पड़े लगल  अरंबो॰ सटले सटा हुआ ही दू बच्छिर पहिले एगो खत लिखलन हल तोर जुगेसर चच्चा चल देलन  जुगेसर चचा के घर ठीक हम्मर घर के सटले उतरबारी घर हल  अरंबो॰ सड़सड़ सरबा अइसे नञ बतइतउ  तनी पसुलिया हम्मर हाथ में धरा दे  एक्कर दुन्नू हँथवे काट ले हिअइ  सड़सड़ लइका के बदन पर छेकुनी से मार पड़ल  लइका चित्कार कर उठल  अरंबो॰ सड़ासड़ सड़सड़ सड़ासड़ छड़ी जेन्ने तेन्ने पड़े लगल  लइका छटपटा छटपटा के नाचऽ हे  गिरऽ हे  अरंबो॰ सनहा प्राथमिकी किसी आपराधिक काम की पुलिस के पास दी जाने वाली सूचना सगरो अमदी दउड़ावल गेल  ई असपताल से ऊ असपताल  कोय दुर्घटना होयल होत तो असपताल में भरती होयत  मगर बउआ के कोय अता पता नञ चलल  देर रात हार पार के अध्यक्ष महोदय बउआ के एगो फोटो लेले थाना पहुँचलन  सनहा दाखिल कइलन  एक बेर प्रोफेसरो साहब के गाड़ी लुटायल हल  खरीद फरोख खतम करके जब लउटलन तो गाड़ी लापता  एन्ने ओन्ने खूब खोजलन हल  मगर गाड़ी जे रहे तब ने मिले  हतास होके थाना में सनहा दरज करावे गेलन  बातचीत के सिलसिला में ऊ थानेदार के बतउलन हल कि फलाना मंत्री तो हम्मर चेला हे  अरंबो॰ सनिचरा समाना एक डागडर से दोसर डागडर हीं दोसर से तेसर डागडर हीं जाही  पैर में सनिचरा समा गेल हे  अरंबो॰ सनेसा सन्देश अन्त में मुख्य अतिथि के भाषण होल  ऊ भाषण का हल एगो सवाल हल  एगो सनेसा हल  तूँ सब आदिवासी भाय के पास जा  गामे गामे जा के उनखा से मिलऽ  अरंबो॰ सपासप सपासप पछिया चल रहल हल  गरमी के दुपहर  पसेना से तरबतर रमबिलसवा घोड़िया के रह रह के ताल देले हल  अरंबो॰ सफाय सफाई फिन छनका लगल छन बाप रे मइया के मउअत अब पूरा घर जोड़े वाला कड़ी भी गायब  कड़ी टूट गेल हल  भतीजा हिस्सा बँटा के अलग हो गेल हल  चोर बेइमान सब बनउलक हल  छोटा बाबू हमनी के हक मार के सब धन हड़प लेलन  सोमनाथ सफाय देथ तो केकरा तीन भतीजी के बियाह करना ई जुग में कोय मामूली बात हे हम का हड़पली तोर बाप एक्को रूपइया पूंजी छोड़ के मरलथुन हल अरंबो॰ सबुनाना साबुन लगाकर कपड़ा आदि साफ करना मुचकुन जी कुछ सोंचे नञ चाहऽ हथ  मगर विचार आउ घटना उछल उछल के ढीठ लइका नीयर लाख भगाहूँ पर गोदी में आके बइठ जाहे  सबुनायल नील दियल साफ कपड़ा जहाँ पेन्ह ओढ़ के बाहर निकसे ला तइयार होवऽ हलन रमौतरवा उनखर तनी गो भतीजा लहरी करे लगऽ हल बड़का बाबू गोदी  अरंबो॰ समांग आखिर अप्पन पइसा आउ समय खर्चा करके अप्पन समांग गला के काहे एत्ते उपकार के बात में ऊ लगल हथ जरूरे एकरा में कउनो न कउनो कोय मकसद छिपल होत  अरंबो॰ समाना अ॰क्रि॰ घुसना स॰क्रि॰ घुसाना एक डागडर से दोसर डागडर हीं दोसर से तेसर डागडर हीं जाही  पैर में सनिचरा समा गेल हे  अरंबो॰ समुच्चे समूचा सम्पूर्ण एकबैग समुच्चे घटना ओक्कर आँख के आगे कौंध गेल ् ऊ बेड पर से उठे के कोरसिस करे लगल  मगर देखऽ हे कि उठे के जिरिक्को सकतीए नञ मिल रहल हे  ओक्कर हाथ पैर कोय बरिआर जउरी से जइसे बँधल हे  अरंबो॰ सर सरजाम सोंचे लगल टीने के काहे ने ले लेऊँ चर पाँचे आना में तो काम चल जाइत  अरे बुतरू जात के हिरिस हइ आउ का अप्पन रहते ऊ तुरते भुला जाइत  पित्तर के फुचकारी ओकर खियालो से उतर जाइत  फिनूँ परबियो लगी तो सर सरजाम लेवे के हे  दुइए रूपइया में सब्भे करे के हे  अरंबो॰ सराध श्राद्ध नानी मरल नाता टूटल  मइयो के मरला जमाना बीत गेल  नाता टूट जा हे का नानी के सराध में नोम्मा जाय पड़ल  नोम्मा हम्मर नानी घर नोम्मा हम्मर नानी के गाम टुट्टल नाता देखे अइली हे  सच्चो टूट जा हे का अरंबो॰ सरी सरकंडा तुरतमें ऊ किलान पर से दोआत निकासलक  दोआत एकदम सुक्खल हल से गिल्ला बनावे खातिर ऊ ओकरा में लोटवा से दू चार ठोप पानी टपका देलक  फिन अप्पन टीन के बक्सा से एगो सरी के कलम निकासलक  बिलसवा सरी के कलम करछाहूँ दोआत में डुबइलक आउ लगल लिक्खे अजी बाबा हमरा हींआँ मन नञ लगऽ हे  हरसट्ठे हींआँ गारिए बात सुनइत दिन जाहे  जिरिक्को सा बरतन बासन में करखा लगल रहलो तो खैर नञ  मलकिनियाँ काने धर के उखाड़े लगऽ हथ  अरंबो॰ सरेख जवान जइसे जइसे सरेख होयत गेली बाबू के बात समझ में आवे लगल हल  समझ का बढ़े लगल खोसी खतम होवे लगल आउ सरीरो कमजोर होवे लगल हल  अरंबो॰ सलाय दियासलाई फिन एगो सिगरेट पीए के तलब होयल  डिब्बा से निकासलन  सलाय पर एगो काँटी घिसायल आऊ फुर से अवाज  अरंबो॰ सले बले चुपचाप धीरे धीरे आहिस्ते से अनुशासन के मामला में खुब्बे कड़ा हलन  का मजाल कउनो उनखा से नजायज काम ले ले  मगर सब बेअरथ  विमल जी के पछतावा होवऽ हे अप्पन घरे जो सईंत नञ सकली बिछौना पर करवट सले बले बदल लेलन  मगर टेहुना के टिसटिसी बढ़ल जा रहल हल  रामधनी के माय अमदी के गंध पइलक से झट खटिया पर से उठ गेल  रामधनी के पेआर करइत देखलक तो सले बले पाया भिरी चल गेल  ओकरो आँख से लोर बह बह के गिरे लगल  अरंबो॰ साध अरमान इच्छा कामना साधु संन्यासी सज्जन सुराज आयल आउ साथे साथ लोग के मन में बड़गो अमदी बने के साध भी आयल  पइसा बढ़ावे के नया नया उपाय सोंचे जाय लगल  छोटकनिया नेतो के लोक सेवा के नाम पर पैरबी करे बिलौक सहर रजधानी जाय पड़ऽ हल  अरंबो॰ साफ सुत्थर तीन बरिस से बेटी ला लइका ढूँढ़ रहली हे  बेटी बी ए औनर्स कइलक तभिए से  परकी साल एम ए देखे में साफ सुत्थर हे  बेस हे  ई सीता लगी एगो राम चाहऽ ही  अरंबो॰ सार सारा साला तखनिए एगो दोसर जुआन तमक के बोलल हल कहलिअउ ने ई सार खोफिया हउ खोफिया  हमनी के बात में बझा देलकउ आउ फँसा देलकउ सब तइयार हो जो  अरंबो॰ सारा साला गाली के रूप में भी प्रयुक्त धायँ  एगो आवाज  रामनाथ भुइयाँ पर गिरके छटपटा रहलन हल  पकड़ ले सरबा के भागे न पाबउ सरबा अइसे नञ बतइतउ  तनी पसुलिया हम्मर हाथ में धरा दे  एक्कर दुन्नू हँथवे काट ले हिअइ  सड़सड़ लइका के बदन पर छेकुनी से मार पड़ल  एकबैक कड़कड़ायल अवाज उनखर मुँह से निकसल हल रूक जाओ हत्यारो रूक जाओ आग कैसे लगी मैं बताता हूँ  अरे ई सरबा रंगरेजी बोलऽ हउ  दू डाँग देहीं तब एकरो बात सुनल जाइत ई अदालत में  एगो जुआन नजीक आके देखलक हल अरे मर तो नञ गेलइ सरबा ओकील बनऽ हल रामनाथ जी के नजीक से देखतहीं ऊ जुआन के मुँह से निकस पड़ल हल परफेसर साहेब गुरुजी हम चीन्ह नञ सकली  अरंबो॰ सिकड़ी सिकरी साँकल रात में एक दिन सिकड़ी झनझनायल  सोमनाथ जी लम्फ तेज कइलन  बिजली नञ हल  चल गेल हल  दरवाजा खोललन के हऽ हो टिक टिक टिक टिक टिकटिक टिकटिक दुआरी के सिकड़ी कौनो बजा रहल हे  उठके केबाड़ी खोललन  का हो रामौतार हाल चाल बेस न एत्ते रात के रातो भर डाकपीन चिट्ठी आउ बाबा ओक्कर मगज में घुरइत रहल  लइका के सोतंत्र मन गुलामी के सिकड़ी से मुक्ति पावे ला छटपटा रहल हल  अरंबो॰ सिरहाना सिरहाना में रक्खल डिब्बा से निकास के दोसर सिगरेट सुलगा लेलन  अरंबो॰ सिरी सोसती श्री स्वस्ति गेंदड़ा तल्ले से बिलसवा एगो मचोरल मचारल सादा कागज निकासलक  पक्का पर ओकरा तान देलक आउ लगल अप्पन बाबा हीं चिट्ठी लिखे  सिरी सोसती पुजनीए बाबा को परनाम अरंबो॰ सिलेमा सिनेमा एक जनवरी के रात तक हम ठीके हली  पाटी खयली  सिलेमा देखली  नया साल मनौली  अरंबो॰ सिलौट स्लेट दस बारह मेहरारू एगो ललटेन घेरले बइठल हलन  सब करिया आदिवासी मेहरारू  सिलौट पर अक्षर ज्ञान देल जा रहल हल  अरंबो॰ सीरा घर घर की कोठरी जिसमें गृह देवता या देवी स्थापित रहती हैं पूजाघर हम्मर बाबू जी एकदम पागल नियर हो गेलन  सीरा घर से एक एक करके सब देवी देओतन के निकास फेंकलन  रोज सीरा घर में पहिले देवी देओतन के भोग लगऽ हल  तब कोय भोजन गरहन कर सकऽ हल  मगर दू तीन बरिस में एतना मउअत ई देवी देओतन के रहइत देवी देओतन जे निकास देल गेलन हल ओही सीरा घर में तो नञ मगर किराए के मकान में अब फिन स्थापित हो गेलन हे  अरंबो॰ सीसा नञ जाने गोस्सा हमरा में केन्ने से आके समा गेल हल  जे नाना से आझ तक रूबरू नञ बतिऔली हल से किताब कौपी उठाके उनके सामने फेंक देली  जापानी चक चक बइठकी में गोस्सा से एक सूट मारली  सीसो फूट गेल आउ गोड़ो कट गेल  अरंबो॰ सुक्खल साखल अइसे बाबू जी के उमिर सतहत्तर अठहत्तर बरिस से कम नञ होत  एक दू बार मरे से बचलन हे  सरीर पर मास बहुत कम  सच पूछऽ तो सुक्खल साखल सरीर  अरंबो॰ सुतना सोना नञ हो बुचकुन आझ भूख नञ हे  हम्मर फेरा तों छोड़  तोहनी खा पी के सुत रह  थोड़े देर में भइया होस में आ गेलन  एन्ने ओन्ने हमनी दन्ने ताकलन  सायद उनखा सुस्ती लग रहल हल  फिनुँ सुत गेलन  रात में पोता भोले बाबू जउरे सुते चल आवऽ हल  बाबा पोता के कहियो नन बितना के तो कहियो कम खोराक के तो कहियो थूक तोर दाढ़ी में बन्दूक तोर मोछ में वाला खिस्सा सुनावथ  कखनी पोता सुत जाए तो कखनी बाबा से पते नञ चले  खिस्सा चलइत रहल  दादी पोता खिस्सा कहते सुनते कखनी सुत गेलन एक्कर केकरो खबर नञ  अरंबो॰ सुनबाय सुनवाई तूँ कौन हऽ रात में काहे बउड़ायल चलऽ हऽ फेन सरदार बोललन हल ई अदालत में एकरो सुनबाय हो जाइत  अभी तनी छउँड़ा के फैसला कर लेवे दे  अरंबो॰ सुराजी स्वराज्य तब से ई नियम बन गेल हल  कउनो सुराजी मिटिन पन छो कोस के गिरिद होवे ऊहाँ पहुँचना उनखा जरूरी हल  अरंबो॰ सेक्कर बाद सेकर बाद उसके बाद सेक्कर बाद नाना हमरा दादी हीं पहुँचा देलन हल  अरंबो॰ सेल स्पर्द्धा आदि प्रारंभ करने का शब्द नानी झुठे झुठे कहके बिना चिनिए वाला दूध पिला देलक  अब नानी हीं माय साथे जो अइवो करऽ ही तइयो ओक्कर बात नञ मानऽ ही  हेरे हेरे ऊ करइत रहऽ हे आउ हम सेल कबड्डी पार  पहुँच जा ही अप्पन गोल में  मेखना कलिया जमापतिया रमजीया आउ केत्ते ने लड़का बगइचा में भेंटा जा हे  लइका आउ घोड़ा तनी सोख होवे के चाही हो बिसुन मगर तों जो कहलाँ तो हम डाँट देम  मिन्टुआ जे ओहीं पर मड़ला रहल हल सेल कबड्डी पार  ढेर बात मिन्टू सम्बन्धी आज रामदीन जी के आद पड़ रहल हे  अरंबो॰ सेवा सुरसा सेवा शुश्रूषा विमल जी के जब पीरी होल इयार दोस सब मिल के अस्पताल डागडर कइलन  देखउलन सुनउलन  लइका के खबर देल गेल बाप के पीरी हो गेलउ  आके सेवा सुरसा करहीं  पचास बरिस पार के अमदी लगी ई बेमारी जानलेवा होवऽ हे  अरंबो॰ सैद शायद ई पोस्टर के अरथ लगावे के कोरसिस करऽ ही  सैद अरथ के नजदीक पहुँचियो जाही  ई उघरल सच हे कि बुतरू ला जइसे भोजन में माय के दूध जरूरी हे ओयसहीं वयस्क ला शिक्षा  दूर दूर तक कोय बस्ती नञ  अब बाँस के जंगल शुरू हो गेल हल  दूर एगो ललटेन के बत्ती देखाय पड़ल  हाकिम कहलन सैद ई केन्द्र चल रहल हे  कानाफूसी होवे लगल अध्यक्ष महोदय भ्रष्टाचार के खिलाफ हथ  पइरवी के खिलाफ हथ  कातो फेन से इंटरव्यू ला कागज भेजावल जाइत  सैद सब कुछ रद्द कर देल जाइत  जे देवी देओता हमर कुल के नास रोक नञ सकलन उनखर पूजा पाठ काहे ला सैद हम्मर बाबू जी के मन में एही विचार तखनी होयत  अबरी अप्पन घर ढेर दिन पर बाले बच्चे संग अयली हे  सब कुछ बदलल बदलल लग रहल हे  बस से उतरतहीं भर राह आँख फाड़ले रहली सैद जो कौन इयार दोस भेंटा जाथ  बाबू जी के अब कचहरी जाय के मन नञ करऽ हे  ओकालतखाना में उनखर उमिर के सैदे ओकील मोखतार जी बच रहलन हे  केकरा से बोलतन चालतन अरंबो॰ सोझे सीधे बिलकुल सामने तरफ सपासप पछिया चल रहल हल  गरमी के दुपहर  पसेना से तरबतर रमबिलसवा घोड़िया के रह रह के ताल देले हल  ओकरा सोझे पच्छिम जाय के हे  आउ एत्ते कड़ा धूप  घोड़ियो बनाय तरी हाँफले हे  अरंबो॰ सोतंत्र स्वतंत्र रातो भर डाकपीन चिट्ठी आउ बाबा ओक्कर मगज में घुरइत रहल  लइका के सोतंत्र मन गुलामी के सिकड़ी से मुक्ति पावे ला छटपटा रहल हल  अरंबो॰ सोहराय जब बिलसवा गम गेल कि सब कोय मेला देखे चल देलन तो ऊ अप्पन आँख खोललक आउ उठ के कोठरी के केबाड़ी भितरे से लगा लेलक  सामने खिड़की पर सोहराय के दीया टिमटिमा रहल हल  अरंबो॰ सौंसे सउँसे समूचा सम्पूर्ण मुचकुन जी चाह के कप उठइलन हल  हाकिम सौ के एगो नोट अप्पन कोट के जेभी से निकास के मुचकुन जी दन्ने बढ़उलन हल  बिलास जी का काम आपके सिफारिश से तुरंत हो जाएगा  यह आपका हिस्सा  जी गरम चाह से मुचकुन जी के सौंसे कंठ झौंसा गेल हल  पहलमान के आँख भरभरा गेल  बोलल एही नञ मंझला भइया ओकरा तो गामे नञ ओकरा तो सौंसे देसे मुरूख से भरल लगऽ हे  तों अंग्रेजी में बी ए एम ए बेकारे कइलऽ  अरंबो॰ हँड़िया हाँड़ी आ प्रत्यय हमनी पाँचो भाय पाँच जगह रहे लगली  सबके हँड़िया अलग अलग  कधियो बिआह सादी में एक्के ठामा जमा होली  अरंबो॰ हँसी खोसी हँसी खुशी कोय के हँसी खोसी के परभाव ओकरा पर नञ पड़ल हल  मगर ई देख के ओकरो आँख छलछला आयल  ओक्कर लोर से डाँड़ टिल्हा घर दुआर सब्भे ओद्दा हो गेल  अरंबो॰ हँस्सी हँसी मजाक बच्चा भइया से हँस्सी कइलक का भइया अभियो तोरा रेलेगाड़ी चलावे के मन करऽ हो से का मंझला भइया कहऽ हलथुन कि भइया टी टी छिक छिक करइत रहऽ हथुन  अब तो तोरा रिटायरो कइला बरिस भर होलो  भोला बाबू के आद पड़ऽ हे हाँ कल्हे राते तो हँस्सी के अवाज आयल  आँख झपकल जा रहल हल से खुल गेल  ई बेटा पुतोह के हँसे के अवाज हल  अरंबो॰ हजूर हुजूर हाँ हजूर एही ऊ कोनमा आम हे  एही पेंड़ लेल तो तखनी आसमान चौखुट्टा हल  दुनियाँ अँगने भर के  भइया अँगना में लोहा के पहिया के गाड़ी चलावऽ हलन  अरंबो॰ हड़ हड़ पानी टानना आज चलती हे तऽ विलास जी के  गाम के गाम मारा से तबाह हे  कुइयाँ पताल चल गेल  पैन पोखरा सुख के खट खट हो गेल  मगर विलास जी अइसनो गिरानी में दस हाथ चकला कुइयाँ खनउलन  मटर ओकरा में बइठउलन  की हड़ हड़ पानी टानऽ हे अरंबो॰ हम्मू हमहूँ हम भी अरे हम्मू बाज आवे वाला अमदी थोड़हीं हूँ  डागडर बाबू से कहम जउन दिनमा पिअरिया अच्छा हो जइतो ओही दिनमा तोरा हम एगो सीसों के विलायती खुटी बना के देबो  अरंबो॰ हरवाहा बंशीधर नाम सुनलऽ हे ई लइका उनखर हे  सब गैर मजरूआ आम जमीन के मालिक  बित्तन दुसाध के बाप दादा उनखरे जमीन जोतइत कोड़इत रहलन  उनखर घर में चोरी होल बित्तन दुसाध जेल में  सौंसे गाम जानऽ हे चोरी के कइलक आउ चोरी के करइलक हल  एतनिए कसूर हल कि तनी ऊ अईंठ के बोलऽ हल  रामजतन हरवाहा मजूरी माँगलक हल सौंसे बदन सुक्खल जुत्ता आउ लाठी से फोड़ देल गेल हल  अरंबो॰ हरसट्ठे हरमेसा हमेशा बिलसवा सरी के कलम करछाहूँ दोआत में डुबइलक आउ लगल लिक्खे अजी बाबा हमरा हींआँ मन नञ लगऽ हे  हरसट्ठे हींआँ गारिए बात सुनइत दिन जाहे  जिरिक्को सा बरतन बासन में करखा लगल रहलो तो खैर नञ  मलकिनियाँ काने धर के उखाड़े लगऽ हथ  अरंबो॰ हहरना नञ हम लेम तो ओइसने लेम ओइसन लेके तूँ का करम्हीं रे आँय तोरा ओकरो से नीमन ला देबउ  ओइसन पोवार नीयर पीयर फुचकारी का लेमँऽ तोरा हम चानी नीयर चमचम ला देबउ  हहरऽ हँ काहे ला अरंबो॰ हहास मारना देखऽ चिन्ता करे के कोय बात नञ हे हम्मर कन्धा दुखा गेल हे जरूर मगर तोरा कन्धा पर चढ़ावे खातिर हम भगवान से जिनगी माँगम  झर झर झर झर मेघ बरिस गेल  रोलाय के बेग जब थिरायल तो मेहरारू कयसूँ बोल पयलन हमरा तो अब एक्के फिकिर हे अपने के कन्धा कउन बादल हहास मार के फिनुँ बरिस पड़ल  अरंबो॰ हाँहे फाँफे हाँफे फाँफे धनुआँ भोकार पाड़ पाड़ के चिकरे लगल  ओन्ने धनुआँ के मम्माँ ओकरा जे कनते सुनलक से हाँहे फाँफे धउगल आइल  रामधनी से छीन के पोता के अप्पन करेजा से साट लेलक आउ गुदाल कर कर के लगल रामधनी के गरियावे  अरंबो॰ हाथ गोड़ हाथ पैर साँझ होयत हीं पढ़े ला बइठ जाना जरूरी हल  हाथ गोड़ धोके चक चक जपानी बइठकी भिजुन किताब लेके हमरा बइठना जरूरी हल  अच्छा चलऽ हाथ गोड़ धोवऽ फिन बतियायम  अरंबो॰ हारना पारना सगरो अमदी दउड़ावल गेल  ई असपताल से ऊ असपताल  कोय दुर्घटना होयल होत तो असपताल में भरती होयत  मगर बउआ के कोय अता पता नञ चलल  देर रात हार पार के अध्यक्ष महोदय बउआ के एगो फोटो लेले थाना पहुँचलन  अरंबो॰ हिरिस हिर्स आदत बुरी लत देखा देखी डाह लालच लाचार हो रामधनी आगे बढ़ल  सोंचे लगल टीने के काहे ने ले लेऊँ चर पाँचे आना में तो काम चल जाइत  अरे बुतरू जात के हिरिस हइ आउ का अप्पन रहते ऊ तुरते भुला जाइत  पित्तर के फुचकारी ओकर खियालो से उतर जाइत  अरंबो॰ हीं के यहाँ गिरीश हीं बइठकी में हम गिरीश रंजन हरिश्चन्द्र प्रियदर्शी आउ जिज्ञासा प्रकाशन के प्रकाशक श्री सत्येन्द्र जी गपशप में मसगूल हली  बात बात में हम्मर कहानी संग्रह के प्रकाशन के बात उठल  पांडुलिपि तइयार हल  माय के मन खराब रहे लगल  बाबू माय के नानी हीआँ भेज देलन  साथे साथे हमरो  जेन्ने जेन्ने मइया ओन्ने ओन्ने बछवा बाबा हीं से नानी हीं अइली  जल्दी जल्दी कपड़ा पहिर के ऊ मंत्री जी हीं चल देलन  मिन्टू सम्बन्धी सब बात उनका आद पड़ऽ हे  तखनी मिन्टू पाँचे छौ बरिस के होयथ  रामदीन जी पारस जी हीं गेल हलन  एगो गोर नार गोल मटोल लइका अप्पन बाप पारस जी के गोदी में बइठल हल  एक डागडर से दोसर डागडर हीं दोसर से तेसर डागडर हीं जाही  पैर में सनिचरा समा गेल हे  अरंबो॰ हीआँ हियाँ यहाँ माय के मन खराब रहे लगल  बाबू माय के नानी हीआँ भेज देलन  साथे साथे हमरो  साढ़े सात बजे घड़ी देख के बंशीधर जी के हीआँ से चललन हल  गाड़ी पकड़े ला टीसन  मोसकिल से तीन पाव जमीन टीसन पहुँचे में आउ रहल होत बिच्चे में अपने से ई जोखिम में फँस गेलन हल  बंशीधर जी के हीआँ बेटी के बिआह ठीक करे ला गेलन हल  अरंबो॰ हीयाँ हियाँ यहाँ हीयाँ के लोग निरक्षर हथ  अंधकार में डुब्बल हथ  अंधकार से ज्ञान के प्रकाश में हीयाँ के लोग के लावे के हे  अरंबो॰ हुँआँ वहाँ रमबिलसवा भोकार पाड़ पाड़ के रो पड़ल  डागडर साहेब से बरदास नञ भेल से ऊ अप्पन टोप हिलइते डुलइते हुँआँ पर से चोर नीयर चुप्पे चाप घसक देलन  अरंबो॰ हुंह एकरा चीन्हऽ हऽ रामदीन जी एही न हम्मर एकलौता बेटा मिन्टू हे  फेन मिन्टू दन्ने मुँह करके पारस जी कहलन तनी चच्चा के डाँट तो दे  डेरा तो दे  लइका खुब्बे जोर से हुंह कइलक  फेन आँख तरेरे लगल  हाँ हाँ हो गेल  अब हो गेल  अरंबो॰ हुरना हमरा कहानी संग्रह छपावे ला मगध यूनिवर्सिटी में विभागाध्यक्ष डॉ॰ ब्रजमोहन पाण्डेय नलिन हमरा हुरइत रहऽ हलन  किसान कॉलेज में अंग्रेजी विभाग के विभागाध्यक्ष आउ हम्मर मित्र प्रो॰ वीरेन्द्र कुमार वर्मा प्रकाशन ला हमरा कम दिक नञ कइलन  अरंबो॰ होय अगे रमबिलसवा अप्पन घरावली दन्ने मूहाँ कर के बोलल अगे होय सुनऽ हीं डागडर हीरो बाबू बड भलमानस हथिन  जइथीं के साथ ऊ तो पूछे लगतन क्या है कैसे आए हो फिनूँ रमबिलसवा के धिआन पिअरिया दन्ने गेल  अगे होय दरदिया जिरी मनी कमलउ कि नञ अरंबो॰ रूसी उपन्यास आझकल के हीरो भाग राजकुमारी मेरी अध्याय मईई सब्भे दिन हम एक्को तुरी अपन पद्धति सिस्टम से विचलित नयँ होलिअइ  छोटकी राजकुमारी के हमर बातचीत पसीन पड़े लगले ह  उनका हम अपन जिनगी के कुछ विचित्र घटना के बारे बतइलिअइ आउ ऊ हमरा में एगो असाधारण मानव देखे लगलथिन हँ  हम संसार के सब कुछ पर हँस्सऽ हिअइ विशेष करके भावना पर ई उनका भयभीत करे लगले ह  हमर उपस्थिति में ऊ ग्रुशनित्स्की के साथ भावुक चर्चा के शुरुआत करे के हिम्मत नयँ कर पावऽ हथिन आउ पहिलहीं कइएक तुरी ओकर हरक्कत के उत्तर व्यंग्यात्मक मुसकान से देलथिन हँ  लेकिन हम हरेक तुरी जब ग्रुशनित्स्की उनका भिर जा हइ हम नम्र मुद्रा धारण कर ले हिअइ आउ उनकन्हीं दुन्नु के अकेल्ले रहे दे हिअइ  पहिले तुरी ऊ ई बात से खुश होलथिन चाहे अइसन देखावे के प्रयास कइलथिन दोसरा तुरी हमरा पर गोसाऽ गेलथिन तेसरा तुरी ग्रुशनित्स्की पर  अपने के पास बहुत कम स्वाभिमान हइ कल्हे ऊ हमरा कहलका  अपने कइसे सोचऽ हथिन कि हमरा ग्रुशनित्स्की के साथ अधिक आनंद मिल्लऽ हइ हम जवाब देलिअइ कि अपन दोस्त के खुशी के खातिर हम अपन खुशी के बलिदान दे हिअइ आउ हम्मर खुशी के भी ऊ बात के आगू बढ़इलका  हम एकटक उनका दने देखलिअइ आउ गंभीर मुद्रा धारण कर लेलिअइ  फेर दिन भर हम उनका से एक्को शब्द नयँ बोललिअइ शाम के ऊ विचारमग्न हला आझ सुबह कुआँ भिर आउ अधिक विचारमग्न  जब हम उनका भिर गेलिअइ ऊ अन्यमनस्क होल ग्रुशनित्स्की के बात सुन रहला हल जे लगऽ हइ प्रकृति से मुग्ध हो रहले हल लेकिन जइसीं हमरा देखलका ओइसीं ऊ ठहाका लगाके हँस्से लगला बहुत असंगत रूप से ई देखावा करते मानूँ ऊ हमरा नयँ देख रहला ह  हम कुछ दूर चल गेलिअइ आउ चोरी चुपके हम उनका पर नजर रखले रहलिअइ  ऊ अपन साथी भिर से मुड़ गेला आउ दू तुरी उबासी लेलका  पक्का हइ कि ग्रुशनित्स्की उनका बोर कर देलकइ  आउ दू दिन हम उनका से बात नयँ करबइ  अनूदित साहित्य सूची पिछला अगला रूसी उपन्यास आझकल के हीरो भाग राजकुमारी मेरी अध्याय मईलगभग सात बजे शाम में हम बुलवार में टहल रहलिए हल  ग्रुशनित्स्की हमरा दूर से देखके हमरा बिजुन अइलइ  एक प्रकार के हास्यास्पद हर्षातिरेक ओकर आँख में चमक रहले हल  ऊ कसके हमर हाथ दबइलकइ आउ दर्दनाक स्वर में कहलकइ हम तोरा धन्यवाद दे हियो पिचोरिन हमर बात समझऽ हकहो न नयँ लेकिन कइसनो हालत में हमरा धन्यवाद देवे के जरूरत नयँ हम उत्तर देलिअइ  कइसनो कइल उपकार के हमरा आद नयँ पड़ रहले हल  की आउ कल्हे तूँ वास्तव में भूल गेलहो राजकुमारी मेरी हमरा सब कुछ बतइलथिन की की वास्तव में अपने सब आझकल सब कुछ साझा करऽ हथिन कृतज्ञता भी सुन्नऽ ग्रुशनित्स्की बहुत गंभीर होल कहलकइ किरपा करके हमर प्यार के मजाक मत उड़ावऽ अगर हमर प्रिय मित्र बन्नल रहे लगी चाहऽ ह देखऽ हम उनका पागलपन के हद तक प्यार करऽ हिअइ आउ हम सोचऽ हिअइ हमरा आशा हइ ओहो हमरा प्यार करऽ हथिन हमर तोरा से निवेदन हको तूँ आझ उनकन्हीं हीं शाम के भेंट देवे वला हकहो हमरा वचन द कि तूँ सब कुछ के खियाल रखबऽ  हम जानऽ हिअइ कि ई सब मामला में तूँ अनुभवी हकऽ तूँ औरतियन के हमरा अपेक्षा बेहतर जानऽ हो औरत औरत केऽ ओकन्हीं के समझ पइतइ ओकन्हीं के मुसकान आउ ओकन्हीं के निगाह में विरोध होवऽ हइ ओकन्हीं के शब्द वादा करऽ हइ आउ लुभावऽ हइ लेकिन ओकन्हीं के बोली के स्वर दूर ढकेलऽ हइ कभी तो मिनट भर में हमन्हीं के सबसे गुप्त विचार के समझ जा हइ आउ अंदाज लगा ले हइ त कभी बिलकुल स्पष्ट इशारा भी समझ नयँ पावऽ हइ एहे छोटकी राजकुमारी के बात लेहो कल्हे उनकर आँख भावना से ओत प्रोत हलइ जब हमरा पर टिक्कल हलइ जबकि आझ ऊ उदास आउ ठंढगर भावशून्य हइ ई हो सकऽ हइ पानी के नतीजा हइ हम जवाब देलिअइ  तोरा सब कुछ में बुरा पहलू देखाय दे हको भौतिकवादी ऊ घृणापूर्वक आगू बोललइ  लेकिन विषय बदल लेल जाय आउ अपन खराब यमक पर संतुष्ट होल ऊ बहुत प्रसन्न होलइ  हियाँ परी रूसी आउ अंग्रेजी में मिलता जुलता शब्द आउ में खराब यमक तो समझना असान हइ लेकिन मगही अनुवाद में ठीक ठीक यमक के प्रयोग मोसकिल हइ  ओहे से हियाँ अंग्रेजी शब्द भी साथ साथ दे देल गेले ह  अनुवादक  आठ आउ नो के बीच हमन्हीं साथ साथ बड़की राजकुमारी के हियाँ गेते गेलिअइ  वेरा के खिड़की बिजुन से गुजरते बखत हम ओकरा खिड़की भिर देखलिअइ  हमन्हीं परस्पर सरसरी निगाह डललिअइ  ऊ हमन्हीं के बाद जल्दीए लिगोव्स्काया के अतिथिकक्ष ड्राइंग रूम में अइलइ  बड़की राजकुमारी ओकरा अपन एगो रिश्तेदार के रूप में परिचित करइलथिन  लोग चाय पीते जा रहले हल अतिथि बहुत हलइ बातचीत सर्वसामान्य हलइ  हम प्रयास कइलिअइ कि बड़की राजकुमारी के हम पसीन अइअइ चुटकुला सुनइलिअइ हम उनका कइएक तुरी दिल खोलके हँसइलिअइ छोटकी राजकुमारी के भी एक से जादे तुरी ठहाका मारे के इच्छा कइलकइ लेकिन ऊ खुद के नियंत्रित कर लेलथिन ताकि अपन स्वीकृत भूमिका के बाहर नयँ आ सकथिन  उनका लगऽ हइ कि उदासी उनका शोभा दे हइ आउ शायद एकरा में उनका कोय गलतफहमी नयँ हइ  ग्रुशनित्स्की लगऽ हइ बहुत खुश हइ कि हमर प्रसन्नता उनका प्रभावित नयँ करऽ हइ  चाय के बाद सब कोय हॉल में गेते गेलइ  की तूँ हमर आज्ञाकारिता से खुश हीं वेरा ओकर पास से गुजरते बखत हम कहलिअइ  प्यार आउ कृतज्ञता भरल दृष्टि कटाक्ष ऊ हमरा पर डललकइ  हम अइसनका दृष्टि के आदी हो गेलिए ह लेकिन कभी अइसन समय हलइ जब ई हमरा लगी परमानंद बन जा हलइ  बड़की राजकुमारी अपन बेटी के पियानो भिर बैठा देलथिन  सब कोय उनका कुछ तो गावे लगी निवेदन कइलकइ  हम चुपचाप रहलिअइ आउ ई शोरगुल के फयदा उठाके वेरा के साथ हम खिड़की बिजुन चल गेलिअइ जे हमन्हीं दुन्नु लगी कुछ तो महत्त्वपूर्ण बात बतावे लगी चाहऽ हलइ लेकिन ई बकवास निकसलइ ई दौरान छोटकी राजकुमारी के हमर भावशून्यता से चिढ़ बर रहले हल जइसन कि हम उनकर गोसाल दहकइत निगाह कटाक्ष से अंदाज लगा सकलिअइ ओह हमरा ई मूक लेकिन भावपूर्ण संक्षिप्त लेकिन प्रबल बातचीत आश्चर्यजनक रूप से समझ में आवऽ हइ ऊ गावे लगलथिन  उनकर गला खराब नयँ हइ लेकिन निम्मन नयँ गा पावऽ हथिन लेकिन हम ध्यान से नयँ सुन्नब करऽ हलिअइ  लेकिन ग्रुशनित्स्की उनकर सामने पियानो पर अपन केहुनी टिकइले अपन आँख फाड़ फाड़के देखब करऽ हलइ आउ मिनट मिनट दबे स्वर में बोलऽ हलइ शारमाँ देलिसिअ फ्रेंच सुंदर मनोहर सुन्नऽ वेरा हमरा कहलकइ हम ई नयँ चाहऽ ही कि तूँ हमर पति से भेंट करहो लेकिन तोरा बड़की राजकुमारी के अनिवार्य रूप से खुश करे के चाही  तोरा लगी ई असान काम हको तूँ जे कुछ चाहो कर सकऽ हो  हमन्हीं खाली हिएँ एक दोसरा के देख सकबइ खाली हिएँ ऊ शरम से लाल हो गेलइ आउ बात जारी रखलकइ तूँ जानऽ हो कि हम तोहर दासी हकियो हम कभियो तोर विरोध नयँ कर पइलियो आउ एकरा लगी हमरा दंड मिलतइ  तूँ हमरा प्यार करना बन कर देबऽ कम से कम हम अपन मान सम्मान बचावे लगी चाहऽ हूँ अपना लगी नयँ तूँ ई बात निम्मन से जानऽ हो ओह हम तोरा से विनती करऽ हियो हमरा पहिले नियन खोखला शंका आउ देखावा के रुखाई से मत सतावऽ  हम हो सकऽ हइ जल्दीए मर जइअइ हमरा लगऽ हइ कि दिनो दिन हम कमजोर होल जा रहलूँ हँ आउ एकर बावजूद हम भावी जिनगी के बारे नयँ सोच सकऽ ही हम खाली तोरा बारे सोचऽ हियो  तोहन्हीं मरद लोग के कटाक्ष के आनंद हस्तांदोलन समझ में नयँ आवऽ हइ लेकिन हम तोरा कसम खाके कहऽ हियो हम तोर स्वर सुनके अइसन गहरा विचित्र परमानंद के अनुभव करऽ हियो कि अत्यंत उष्ण चुंबन भी ओकर परतर नयँ करतइ  एहे दौरान राजकुमारी मेरी गाना बन कर देलथिन  प्रशंसा के भुनभुनाहट उनकर चारो दने सुनाय देवे लगलइ  हम उनका भिर सबसे बाद में गेलिअइ आउ उनका कुछ तो उनकर गला के बारे काफी लापरवाही से कहलिअइ  ऊ जरी मुँह बिचकइलका अपन निचला ठोर जरी बाहर निकासके आउ बहुत व्यंग्यपूर्वक एक गोड़ आगू करके आउ जरी झुकके कोरनिश कइलका  हमरा लगी तइयो ई अधिक सम्मान के बात हइ ऊ बोलला कि अपने हमर गीत बिलकुल नयँ सुनलथिन  लेकिन शायद अपने के संगीत पसीन नयँ हइ एकर विपरीत खास करके दुपहर के भोजन के बाद  ग्रुशनित्स्की के कहना सही हइ कि अपने के नीरस अभिरुचि हइ आउ हम देखऽ हिअइ कि अपने के संगीत चटोरापन के संदर्भ में पसीन हइ अपने के फेर गलतफहमी हइ हम बिलकुल नयँ चटोरा पेटू हिअइ  हमर पाचनशक्ति अत्यंत खराब हइ  लेकिन संगीत दुपहर के भोजन के बाद निद्रा लावऽ हइ आउ दुपहर के भोजन के बाद सोना स्वास्थ्यप्रद हइ  ओहे से हमरा संगीत वैद्यकीय दृष्टिकोण से पसीन हइ  शाम के तो एकर विपरीत ई हमर स्नायु के बहुत जादहीं उत्तेजित करऽ हइ हमरा या तो बहुत जादहीं उदासी छा जा हइ चाहे बहुत आनंद होवऽ हइ  ई चाहे ऊ दुन्नु यातनादायक हइ जब उदास होवे के चाहे आनंदित होवे के कोय ठोस कारण नयँ रहऽ हइ आउ एकर अलावे उदासी सामाजिक मिलन के दौरान हास्यास्पद हइ आउ बहुत बड़गो आनंद अशिष्टता हइ ऊ हमर पूरा बात नयँ सुनलका दूर चल गेला ग्रुशनित्स्की के बगल में बैठ गेला आउ दुन्नु बीच कइसनो भावुक बातचीत शुरू होलइ  लगऽ हइ छोटकी राजकुमारी ओकर बुद्धिमत्तापूर्ण वाक्य के काफी अन्यमनस्कता आउ असंगत रूप से उत्तर देलथिन हलाँकि अइसन देखावा कइलथिन कि ओकर बात ध्यान से सुन रहलथिन हँ काहेकि ऊ उनका दने कभी कभी अचरज से देखऽ हलइ उनकर आंतरिक खलबली के अंदाज लगावे खातिर जे उनकर बेचैन नजर में अभिव्यक्त हो रहले हल लेकिन हम अपने के मन के बात के भाँप गेलिए ह प्यारी राजकुमारी  सावधान हो जा अपने हमरा अइँटा के जवाब पत्थल से देवे लगी चाहऽ हथिन हमर स्वाभिमान के ठेस पहुँचावे लगी चाहऽ हथिन अपने सफल नयँ होथिन आउ अगर अपने हमरा पर युद्ध घोषित करथिन त हम निर्दय हो जइबइ  शाम के दौरान हम कइएक तुरी जानबूझके उनकन्हीं के बातचीत में शामिल होवे के प्रयास कइलिअइ लेकिन ऊ काफी शुष्क रूप से हमर टिप्पणी के सामना कइलथिन आउ हम बनावटी चिढ़ के साथ आखिरकार हट गेलिअइ  छोटकी राजकुमारी जीत गेलथिन ग्रुशनित्स्की भी  जीत के खुशी मना लेते जा मित्र हमर आउ जल्दी करऽ तोहन्हीं के खुशी जादे दिन नयँ रहतो की कइल जाय हमरा पूर्वाभास हो जा हइ कोय औरत से परिचित हो गेला पर हम हमेशे अचूक अंदाज लगा ले हलिअइ कि ऊ हमर प्रेम में पड़तइ कि नयँ शाम के शेष भाग हम वेरा के पास गुजरलिअइ आउ मन भर बित्तल जमाना के बात करते गेलिअइ ऊ कउची लगी हमरा एतना प्यार करऽ हइ सच में हम नयँ जानऽ हिअइ हियाँ तक कि ई अइसन एक्के औरत हइ जे हमरा पूरे तरह से समझलके ह हमर सब्भे छोटगर छोटगर कमजोरी आउ बुरा सनक के साथ की वास्तव में दुर्गुण एतना आकर्षक होवऽ हइ हम ग्रुशनित्स्की के साथे साथ बाहर होलिअइ  रस्ता में ऊ हमर हाथ पकड़ लेलकइ आउ लमगर मौन के बाद कहलकइ अच्छऽ की सोचऽ हो तूँ मूर्ख हकऽ हम ओकरा कहे वला हलिअइ लेकिन खुद के रोक लेलिअइ आउ खाली अपन कन्हा झटकइलिअइ  अनूदित साहित्य सूची पिछला अगला रूसी उपन्यास आझकल के हीरो भाग राजकुमारी मेरी अध्याय मईरेस्तोराँ के हॉल उच्च वर्ग के सभा में बदल गेलइ  नो बजे सब कोय अइते गेलइ  बड़की राजकुमारी अपन बेटी के साथ सबसे अंत में आवे वला लोग में हलथिन  कइएक महिला उनका घृणा आउ दुर्भाव से देखऽ हलथिन काहेकि राजकुमारी मेरी बड़ी बन ठनके पोशाक से सज्जित होवऽ हथिन  जे सब खुद के हियाँ के उच्चकुलीन समझते जा हका ऊ सब अपन घृणा के गुप्त रखके उनका साथ हल मिल गेला  की कइल जा सकऽ हइ जाहाँ महिला समाज हइ हुआँ परी तुरते उच्च आउ निम्न वर्ग दुन्नु तैयार होतइ  खिड़की के निच्चे लोग के भीड़ में ग्रुशनित्स्की खड़ी हलइ अपन चेहरा खिड़की के ग्लास से दबइले आउ अपन देवी तरफ से अपन आँख बिन निच्चे कइले  ऊ पास से गुजरते बखत मोसकिल से द्रष्टव्य रूप से ओकरा लगी सिर हिलइलका ऊ तो सूरज नियन चमक उठलइ नृत्य पोलोनेज़ मंद गति वला एगो पोलिस्तानी नृत्य से शुरू होलइ फेर बैंड वाल्स संगीत बजावे लगलइ  बूट के स्पर खड़खड़ाय लगलइ कोट टेल उठ गेलइ आउ चक्कर खाय लगलइ  सिर पर गुलाबी पंख लगइले एगो मोटगर महिला के पीछू हम खड़ी हलिअइ  ओकर पोशाक के ठाट बाट फ़ार्दिंगेल के जमाना के आद देलावऽ हलइ आउ ओकर रूक्ष त्वचा के चितकबरापन कार ताफ़्ता के पैच के खुशहाल जमाना के  ओकर गरदन पर के सबसे बड़गर मस्सा कंठहार से ढँक्कल हलइ  ऊ अपन साथी पार्टनर के जे अश्वारोही सेना के कप्तान हलइ कह रहले हल ई छोटकी राजकुमारी लिगोव्स्काया बहुत असहनीय लड़की हइ कल्पना करथिन हमरा धक्को दे देलकइ आउ माफी नयँ मँगलकइ आउ ओकरो पर मुड़लइ आउ हमरा दने लॉर्नेत से देखलकइ सेतैँपायाब्ल फ्रेंच ई तो बेजोड़ हइ आउ कउची के ओकरा अभिमान हइ ओकरा तो सबक सिखावे के चाही सबक सिखाना तो मोसकिल काम नयँ हइ सेवापरायण कप्तान उत्तर देलकइ आउ दोसर कमरा में चल गेलइ  हम तुरतम्मे छोटकी राजकुमारी भिर गेलिअइ वाल्स नृत्य लगी आमंत्रित कइलिअइ हियाँ के स्वतंत्र रस्म रिवाज के प्रयोग करते जेकरा में अनजान महिला के साथ नृत्य करे के अनुमति हइ  ऊ मोसकिल से अपन मुसकान रोक पइलका आउ अपन विजय के छिपा पइलका  लेकिन बिलकुल भावशून्य आउ कठोर भी मुद्रा धारण करे में उनका काफी जल्दी सफलता मिल गेलइ  ऊ लापरवाही से अपन हाथ हमर कन्हा पर डललका अपन सुंदर सिर के जरी सुन बगल में मोड़लका आउ हमन्हीं नृत्य चालू कर देते गेलिअइ  एतना कामोत्तेजक आउ लचीला कमर पहिले हम कभियो नयँ जानलूँ उनकर ताजा साँस हमर चेहरा के स्पर्श कर रहले हल कभी कभी घुंघराला लट जे वाल्स के दौरान अपन साथी सब से अलग हो गेले हल हमर उष्ण गाल पर सरक रहले हल हम तीन फेरा लगइलिअइ  ऊ वाल्स नृत्य उत्तम करऽ हका  ऊ हँफ रहला हल उनकर आँख धुँधला पड़ गेले हल अधखुलल ठोर मोसकिल से आवश्यक बात फुसफुसा पइलइ मेर्सि मौँस्यऽ फ्रेंच धन्यवाद महोदय  कुछ मिनट के मौन के बाद अत्यंत नम्र मुद्रा में हम उनका कहलिअइ हम सुनलिअइ राजकुमारी कि अपने लगी बिलकुल अपरिचित हमरा अपने के अप्रसन्नता अर्जित करे के दुर्भाग्य होलइ कि अपने हमरा धृष्ट समझलथिन की ई वास्तव में सही हइ आउ ई मत के अपने हमरा तरफ से पक्का करवावे लगी चाहऽ हथिन मुँह बिचकाके ऊ उत्तर देलथिन लेकिन जे भाव उनकर सजीव मुखाकृति चेहरा मोहरा के शोभा दे हलइ  अगर हम अपने के कइसूँ नराज करे के ढिठाई कइलिअइ त हमरा क्षमा करे लगी निवेदन करे के एगो आउ बड़गर ढिठाई करे के अनुमति देथिन आउ वास्तव में हमरा अपने के साबित करे के बहुत इच्छा होतइ कि अपने के हमरा बारे गलतफहमी होले ह ई अपने लगी काफी कठिन होतइ काहे ई कारण से कि अपने हमन्हीं के घर पर भेंट नयँ दे हथिन आउ ई बॉल नृत्य शायद अकसर नयँ दोहरावल जइतइ  एकर मतलब हइ हम सोचलिअइ कि उनकन्हीं के दरवाजा हमरा लगी हमेशे लगी बन हइ  जानऽ हथिन राजकुमारी हम कुछ चिढ़ के साथ कहलिअइ पछतावा कर रहल अपराधी के कभी ठुकरावे के नयँ चाही निराशा होके ऊ आउ दोगना अपराधी बन जा सकऽ हइ आउ तब हमन्हीं के चारो दने के लोग के ठहाका आउ फुसफुसाहट हमरा मुड़े लगी आउ बात के रोक देवे लगी बाध्य कर देलकइ  हमरा भिर से कुछ डेग दूर मरद लोग के भीड़ हलइ जेकरा में अश्वारोही सेना के कप्तान भी शामिल हलइ जे सुंदर छोटकी राजकुमारी के विरुद्ध शत्रुतापूर्ण इरादा घोषित कर चुकले हल  ऊ खास करके कोय बात से प्रसन्न हलइ अपन हाथ मल रहले हल ठहाका मार रहले हल आउ अपन साथी सब के साथ आँख के इशारा के आदान प्रदान कर रहले हल  अचानक ओकन्हीं बीच में से फ्रॉक कोट धारण कइले लमगर मोछ वला आउ लाल चेहरा वला एक व्यक्ति अलगे अइलइ आउ लड़खड़इते सीधे छोटकी राजकुमारी दने बढ़लइ  ऊ पीयल हलइ  सकुचाल राजकुमारी के सामने रुकके आउ अपन हाथ के पीठ दने कइले ऊ अपन हलका धूसर आँख के नजर उनका पर जमा देलकइ आउ भर्राल उच्च स्वर में बोललइ पेरमेत्ते फ्रेंच अनुमति देथिन खैर एकरा में की हइ हम खाली अपने के माज़ुर्का नृत्य लगी आमंत्रित करऽ हिअइ अपने के की चाही ऊ काँपते स्वर में बोलला चारो दने निवेदन भरल दृष्टि डालते  हाय उनकर माय दूर हलथिन आउ उनकर बगल में उनकर परिचित कोय साथी नयँ हलइ  एगो सहायक लगऽ हइ ई सब कुछ देख रहले हल लेकिन ऊ भीड़ में नुक गेलइ ताकि ई कहानी टंटा में नयँ पड़इ  की पीयल महाशय बोललइ अश्वारोही सेना के कप्तान के आँख से इशारा करते जे ओकरा इशारा से प्रेरित कर रहले हल की अपने नयँ चाहऽ हथिन हम अभियो अपने के आदर के साथ पुर माज़ूर फ्रेंच माज़ुर्का नृत्य लगी आमंत्रित करऽ हिअइ अपने शायद सोच रहलथिन हँ कि हम पीयल हिअइ एकरा से कोय बात नयँ हइ अइसे बहुत अधिक स्वतंत्र सहज अनुभव होवऽ हइ ई बात के आश्वासन दे हिअइ हम देखलिअइ कि ऊ भय आउ क्रोध से मूर्छित होवे वली हलथिन  हम पीयल महाशय भिर गेलिअइ ओकरा हाथ से जरी कसके धर लेलिअइ आउ ओकर आँख में आँख मिलाके दूर चल जाय लगी निवेदन कइलिअइ काहेकि हम आगू बतइलिअइ कि राजकुमारी हमरा साथ माज़ुर्का नृत्य करे के बहुत पहिलहीं वचन दे चुकलथिन हँ  ठीक हइ तब तो कुछ नयँ कइल जा सकऽ हइ दोसरा तुरी ऊ हँसते कहलकइ आउ अपन लजाल दोस्त सब बिजुन चल गेलइ जेकन्हीं तुरतम्मे ओकरा दोसर कमरा में ले चल गेते गेलइ  हमरा गंभीर आउ चमत्कारिक निगाह के पुरस्कार मिल्लल  राजकुमारी अपन माय भिर गेलथिन आउ उनका सब कुछ बतइलथिन ऊ हमरा भीड़ में ढूँढ़ लेलथिन आउ धन्यवाद देलथिन  ऊ बतइलथिन कि ऊ हमर माय के जानऽ हलथिन आउ आधा दर्जन हमर चाची बूआ से उनकर दोस्ती हलइ  हमरा मालूम नयँ कि ई कइसे होलइ कि हमन्हीं अभियो तक अपरिचित हकिअइ ऊ बात आगू बढ़इलथिन लेकिन ई बात कबूल करथिन कि अपनहीं खुद एकर दोषी हथिन  अपने सब कोय से दूर रहऽ हथिन जइसन व्यक्ति हम कभियो नयँ देखलूँ हँ  हमरा आशा हइ कि हमर अतिथिकक्ष अपने के विषाद के दूर कर देतइ सच हइ न हम ओइसन वाक्य में से एगो उनका कहलिअइ जेकरा लगी हरेक कोय के अइसन अवसर लगी तैयार रहे के चाही  क्वाद्रिल नृत्य बहुत देरी तक खिंच गेलइ  आखिरकार उपरे के बाल्कोनी से माज़ुर्का के धुन फेर से बज्जे लगलइ  हम आउ छोटकी राजकुमारी बैठ गेते गेलिअइ  हम एक्को तुरी न तो नीसा में धुत्त महाशय के बारे न अपन पहिलौका आचरण के बारे आउ न ग्रुशनित्स्की के बारे इशारा कइलिअइ  अप्रिय दृश्य के उनका पर पड़ल छाप धीरे धीरे क्षीण होते चल गेलइ  उनकर सुंदर चेहरा दमक उठलइ  ऊ अत्यंत मधुर रूप से मजाक कइलथिन चतुराई के बिन कोय देखावा के उनकर बातचीत चातुर्यपूर्ण सजीव आउ स्वतंत्र हलइ  उनकर टिप्पणी कभी कभी गंभीर हलइ हम अपन बहुत जटिल वाक्य के माध्यम से उनका अहसास देलइलिअइ कि ऊ हमरा बहुत पहिलहीं से पसीन हलथिन  ऊ अपन सिर झुकइलथिन आउ जरी शरम से लाल हो गेलथिन  अपने तो विचित्र व्यक्ति हथिन अपन मखमली आँख हमरा दने उठइते आउ विवश होके हँसते बाद में ऊ बोललथिन  हम अपने के साथ परिचित होवे लगी नयँ चाहऽ हलिअइ हम बात जारी रखलिअइ काहेकि अपने प्रशंसक लोग के बड़गर भीड़ से घिरल रहऽ हथिन आउ हमरा ओकरा में बिलकुल हेराऽ जाय के डर हलइ  अपने तो व्यर्थ में डेराऽ हलथिन ओकन्हीं सब्भे तो अत्यंत उबाऊ हकइ सब्भे वास्तव में सब्भे ऊ एकटक हमरा देखते रहला मानूँ कुछ तो आद करे के प्रयास करते बाद में फेर से जरी शरमाके लाल हो गेला आउ आखिरकार दृढ़ स्वर में बोलला सब्भे हमर दोस्त ग्रुशनित्स्की भी आउ ऊ अपने के दोस्त हइ कुछ शंका व्यक्त करते ऊ बोलला  हाँ  ऊ वस्तुतः उबाऊ लोग के वर्ग में तो नयँ आवऽ हइ लेकिन अभागल लोग के वर्ग में हम हँसते कहलिअइ  जाहिर हइ आउ अपने के हँस्सी बरऽ हइ काश अपने ओकर स्थान पर होथिन हल की हम खुद्दे कभी एगो यूंकर कैडेट हलिअइ आउ सच में ई हमर जिनगी के सबसे निम्मन समय हलइ की ऊ वास्तव में यूंकर हइ ऊ तेजी से बोल गेला आउ बाद में आगू बोलला आउ हम सोच रहलिए हल अपने की सोच रहलथिन हल कुछ नयँ ई महिला केऽ हथिन हियाँ पर बातचीत के दिशा में परिवर्तन अइलइ आउ ई विषय पर फेर वापिस नयँ अइलइ  अइकी माज़ुर्का समाप्त होलइ आउ हमन्हीं अलग हो गेते गेलिअइ अगला मोलकात तक  महिला सब तितर बितर हो गेते गेलथिन हम रात के भोजन लगी रवाना होलिअइ आउ हमरा वेर्नर से भेंट हो गेलइ  आहा ऊ बोललथिन त अइसन हथिन अपने अपने चाहऽ हलथिन राजकुमारी से आउ कोय दोसरा तरह से परिचित नयँ होना सिवाय उनका कोय निश्चित मौत से बचाके  हम बेहतर कइलिअइ हम उनका उत्तर देलिअइ बॉल नृत्य के दौरान उनका मूर्छित होवे से बचइलिअइ ई कइसे बताथिन नयँ अपने अंदाज लगाथिन ओह अपने तो संसार के सब कुछ के बारे अंदाज लगावे वला हथिन अनूदित साहित्य सूची पिछला अगला रूसी उपन्यास आझकल के हीरो भाग राजकुमारी मेरी अध्याय मईलगभग एक सप्ताह गुजर चुकले ह लेकिन लिगोव्स्काया से हमर परिचय नयँ हो पइले ह  उचित अवसर के प्रतीक्षा कर रहलिए ह  ग्रुशनित्सकी छाया नियन सगरो छोटकी राजकुमारी के पीछा करऽ हइ  उनकन्हीं के बातचीत अंतहीन हइ कब ऊ उनका बोर करतइ माय एकरा पर ध्यान नयँ दे हथिन काहेकि ऊ अर्थात् ग्रुशनित्स्की मंगेतर नयँ हइ  त ई हइ माय लोग के तर्क हम दु तीन कोमल दृष्टि के नोटिस कइलिअइ एकरा समाप्त करहीं के चाही  कल्हे कुआँ बिजुन पहिले तुरी वेरा अइलइ गुफा में भेंट होला के समय से ऊ घर से बाहर नयँ होवऽ हलइ  हमन्हीं दुन्नु एक्के समय गिलास निच्चे कइलिअइ आउ ऊ झुकके हमरा फुसफुसइलइ तूँ लिगोव्स्काया से परिचित होवे लगी नयँ चाहऽ हो हमन्हीं खाली हुएँ एक दोसरा के देख सकते जा हिअइ ताना बोरिंग लेकिन एकरे लायक हलिअइ संयोगवश बिहान रेस्तोराँ के हॉल में सशुल्क बॉल नृत्य हइ आउ हम छोटकी राजकुमारी के साथ माज़ुर्का नृत्य करबइ  अनूदित साहित्य सूची पिछला अगला रूसी उपन्यास आझकल के हीरो भाग राजकुमारी मेरी अध्याय मईदू दिन के दौरान हमर काम बहुत आगू बढ़लइ  छोटकी राजकुमारी के हमरा से पक्का घृणा हइ  हमरा पर निर्दिष्ट दू तीन चुटकुला लोग हमरा रिपोर्ट करते गेले ह जे काफी तीक्ष्ण हइ लेकिन साथे साथ बहुत प्रशंसापूर्ण हइ  उनका अत्यंत विचित्र लगऽ हइ कि हम जे उच्च वर्ग के अभ्यस्त हिअइ आउ पितिरबुर्ग के उनकर चचेरी फुफेरी बहिन आउ चाची फूआ लोग से एतना घनिष्ठ संबंध हइ उनका से परिचित होवे के प्रयास नयँ करऽ हिअइ  हमन्हीं के भेंट रोज दिन बुलवार में कुआँ बिजुन होवऽ हइ  हम उनकर प्रशंसक श्रेष्ठ सहायक पीयर मास्कोवासी आउ अन्य लोग के आकर्षित करे लगी अपन पूरा ताकत लगा दे हिअइ आउ लगभग हमेशे सफलता मिल्लऽ हइ  हम हमेशे अपन घर पर अतिथि लोग से घृणा कइलिए ह लेकिन अभी हमरा हीं रोज दिन घर भरल रहऽ हइ लोग दुपहर आउ रात के भोजन करते जा हइ ताश खेलते जा हइ आउ अफसोस हमर शैंपेन उनकर चुंबकीय आँख के शक्ति पर विजयोल्लास मनावऽ हइ कल्हे हमर उनका से भेंट चेलाख़ोव के दोकान पर होलइ  ऊ एगो शानदार फारसी कालीन पर मोल जोल कर रहला हल  छोटकी राजकुमारी अपन माय के कंजूसी नयँ करे लगी समझाब करऽ हला ई कालीन उनकर ड्रेसिंग रूम के केतना चकाचक बनइते हल हम चालीस रूबल जादे देके ओकरा खरीद लेलिअइ आउ एकरा लगी हमरा एगो कटाक्ष के पुरस्कार मिल्लल जेकरा में अत्यंत मनोहर क्रोध चमक रहले हल  लगभग दुपहर के भोजन के बखत हम जान बूझके एहे कालीन के अपन चेर्केस घोड़वा के पीठ पर डालके उनकर खिड़की बिजुन से होके ले जाय लगी औडर देलिअइ  वेर्नर ऊ बखत उनकन्हीं के घर पर हलथिन आउ हमरा बतइलथिन कि ई दृष्य के प्रभाव अत्यंत नाटकीय ढंग के हलइ  छोटकी राजकुमारी अब हमरा विरुद्ध जिहाद छेड़े लगी चाहऽ हथिन  हम एहो नोटिस कइलिअइ कि उनकर दू गो सहायक उनकर सामने हमरा शुष्क रूप से अभिवादन करते जा हइ हलाँकि रोज दिन ओकन्हीं हमरा हीं दुपहर के भोजन करते जा हइ  ग्रुशनित्स्की एगो रहस्यमय मुद्रा अपनाऽ लेलके ह ऊ अपन हाथ के पीठ पीछू रखके चल्लऽ हइ आउ केकरो नयँ पछानऽ हइ ओकर गोड़ अचानक ठीक हो गेले ह ऊ जरी सुनी लंगड़ाऽ हइ  बड़की राजकुमारी से बातचीत करे के ओकरा अवसर मिल गेलइ आउ छोटकी राजकुमारी के कइसनो प्रशंसोक्ति सुनइलकइ  देखे में लगऽ हइ कि ऊ छोटकी राजकुमारी बहुत दुष्तोषणीय नकचढ़ी नयँ हथिन काहेकि तखने से ओकर अभिवादन के प्रत्युत्तर अत्यंत प्यारा मुसकान के साथ दे हथिन  तूँ लिगोव्स्काया से पक्का नयँ परिचित होवे लगी चाहऽ हो ऊ हमरा कल्हे कहलकइ  पक्का नयँ  जइसन मरजी स्पा बिजुन अत्यंत मनोहर घर हइ सब स्थानीय अर्थात् पितिगोर्स्क के उत्तम वर्ग के लोग हियाँ परी हथिन हमर मित्र हम अस्थानीय वर्ग से भी बहुत बोर हो गेलिए ह  आउ तूँ उनकन्हीं हीं जा हो अभी तक तो नयँ  हम छोटकी राजकुमारी के साथ दू तुरी बतिअइलिए ह आउ एकरा से जादे नयँ लेकिन जानऽ हो कइसूँ घर पर जबरदस्ती भेंट देना अशिष्टता हइ हलाँकि हियाँ परी अइसन कइल जा हइ बात दोसर होते हल अगर हम स्कंधिका लगइतिए हल अरे अरे ई तरह तो तूँ बहुत जादहीं रोचक हो रहलऽ ह तूँ बस अपन लाभदायक परिस्थिति के लाभ नयँ उठा पावऽ ह सैनिक ओवरकोट तो एगो भावुक तरुणी के दृष्टि में तोहरा एगो हीरो आउ शहीद बना दे हको  ग्रुशनित्स्की आत्मसंतुष्टि के साथ मुसकइलइ  ई कइसन बकवास हइ ऊ बोललइ  हमरा पक्का विश्वास हइ हम बात जारी रखलिअइ कि राजकुमारी तोर प्रेम में पड़ गेलथुन हँ ऊ कान तक लाल हो गेलइ आउ अपन छाती फुलइलकइ  ओह स्वाभिमान तूँ तो ऊ लीवर हकहीं जेकरा से आर्किमेडीज़ पृथ्वी के उठावे लगी चाहऽ हलथुन तोहरा तो हमेशे मजाक सुज्झऽ हको ऊ बोललइ अइसन ढोंग करते कि ओकरा गोस्सा बर रहले ह पहिला ऊ हमरा अभियो एतना कम जानऽ हथिन औरतियन के प्यार खाली ओकन्हिंएँ से होवऽ हइ जेकन्हीं के ओकन्हीं नयँ जानऽ हइ  लेकिन उनका हम पसीन पड़िअइ अइसन हमर कोय अपेक्षा नयँ हइ  हमरा खाली निम्मन घर से परिचित होवे के इच्छा हइ आउ बहुत हास्यास्पद होते हल अगर हमरा कइसनो आशा रहते हल लेकिन तोहन्हीं सब उदाहरणस्वरूप दोसरहीं बात हकहो तोहन्हीं पितुरबुर्ग के विजेता खाली एक नजर डालऽ हो कि औरतियन पिघल जइते जा हइ आउ जन्नऽ हो पिचोरिन कि छोटकी राजकुमारी तोरा बारे की कह रहलथुन हल की ऊ तोहरा से हमरा बारे कुछ बोललथुन लेकिन खुश मत होवऽ  हमरा उनका साथ कइसूँ कुआँ बिजुन संयोगवश बातचीत के मौका मिललइ  उनकर तेसरा शब्द वाक्य हलइ ई महाशय केऽ हथिन जिनकर अइसन अप्रिय भारी नजर हइ ऊ अपने के साथ हलथिन जब उनकर चेहरा तमतमा गेलइ आउ अपन प्यारा शरारत आद पड़ गेला पर ऊ दिन के नाम बतावे लगी नयँ चहलथिन  अपने के ऊ दिन के नाम बतावे के गरज नयँ हइ हम उनका उत्तर देलिअइ ऊ हमेशे लगी हमर स्मृति में रहतइ हमर मित्र पिचोरिन हम तोरा बधाई नयँ दे हियो तोरा बारे उनकर विचार खराब हको आउ वास्तव में ई खेद के बात हको काहेकि मेरी बहुत प्यारी हथिन ई ध्यातव्य हइ कि ग्रुशनित्स्की ओइसन लोग में से हइ जे औरत के बारे बात करते बखत जेकरा साथ ओकन्हीं मोसकिल से परिचित हइ ओकरा हम्मर मेरी हम्मर सोफ़ी पुकारते जा हइ अगर ऊ ओकन्हीं के भाग्यवश पसीन पड़ गेलइ तब  हम गंभीर मुद्रा धारण कर लेलिअइ आउ ओकरा उत्तर देलिअइ हाँ ऊ खराब नयँ हथिन खाली सावधान रहऽ ग्रुशनित्स्की रूसी तरुणी सब अधिकतर खाली आध्यात्मिक प्रेम के प्रोत्साहन देते जा हका ओकरा में विवाह के बिन मिश्रण कइले आउ आध्यात्मिक प्रेम अत्यंत कष्टदायक होवऽ हइ  छोटकी राजकुमारी लगऽ हइ ओइसनकन औरतियन में से हथिन जे चाहऽ हथिन कि उनकन्हीं के लोग मनबहलाव करते जाय  अगर तोरा बिजुन लगातार दुइयो मिनट लगी बोर हो जइता त तो तूँ अपुनर्लभ्य रूप से मर गेलऽ  तोर चुप्पी उनकर उत्सुकता के जागृत करे के चाही तोर बातचीत एकरा कभियो संतुष्ट नयँ करे वला  तोरा उनका हर मिनट व्याकुल करे के चाही  ऊ तोरा लगी सार्वजनिक रूप से दसो तुरी स्थापित विचार के उपेक्षा करथुन आउ एकरा बलिदान के संज्ञा देथुन आउ एकरा लगी खुद के पुरस्कृत करे खातिर तोरा यातना देवे लगथुन आउ बाद में बस कहथुन कि ऊ तोरा सहन नयँ कर सकऽ हथुन  अगर तूँ उनका अपन वश में नयँ कइलऽ त उनकर पहिला चुंबन भी तोरा दोसर चुंबन के हक नयँ देतो  ऊ तोरा साथ मन भर प्रेम प्रदर्शन करथुन आउ करीब दू साल के बाद अपन माय के आज्ञापालन के बहाने एगो राक्षस कुरूप व्यक्ति के साथ विवाह कर लेथुन आउ खुद के आश्वासन देवे लगथुन कि ऊ दुखी हका कि ऊ तो एक्के अदमी के प्यार करऽ हला मतलब तोरा लेकिन भगमान उनका ओकरा से मिलन नयँ चाहऽ हला काहेकि ओकरा पर सैनिक के ओवरकोट हलइ हलाँकि ई मोटगर धूसर ओवरकोट के अंदर भावुक आउ उदार हृदय धड़कऽ हलइ ग्रुशनित्स्की मुक्का से टेबुल पर प्रहार कइलकइ आउ कमरा में आगू पीछू चहलकदमी करे लगलइ  हम आंतरिक रूप से खिखिअइलिअइ आउ दू तुरी मुसकइवो कइलिअइ लेकिन ऊ भाग्यवश ई नोटिस नयँ कइलकइ  साफ हलइ कि ऊ प्रेम में पड़ गेले ह काहेकि ऊ पहिले से जादे विश्वासशील हो गेले ह  ओकर अँगुरी में स्थानीय शिल्प के कार धातु के साथ चानी के अँगूठियो देखाय दे हइ  ई हमरा संदेहजनक लगलइ हम एकर जाँच करे लगलिअइ आउ की देखऽ हिअइ एकर अंदरूनी हिस्सा में बारीक अक्षर में मेरी नाम अंकित हलइ आउ पास में ऊ दिन के तारीख जब ऊ मेरी मशहूर गिलास उठइलका हल  हम अपन खोज के गुप्त रखलिअइ  हम ओकरा से जबरदस्ती कबूल करवावे लगी नयँ चाहऽ हिअइ हम चाहऽ हिअइ कि ऊ खुद हमरा विश्वासपात्र चुन्नइ आउ तब हम आनंदित होबइ आझ हम लेट उठलिअइ  कुआँ दने जा हिअइ अभी तक कोय नयँ अइले ह  बहुत गरम होवे लगलइ  उज्जर रोएँदार बादर हिम आच्छादित पर्वत से तेजी से दौड़ रहले हल गरज वला तूफान के आशा देलइते  माशूक पर्वत के शिखर बुत्तल मशाल नियन धुआँऽ रहले हल  एकर चारो दने साँप नियन घुड़मुड़ियाल बादर के धूसर टुकड़ी सरक रहले हल जे अपन प्रयास में मानूँ काँटेदार झाड़ी में बझ गेला के चलते रुक गेले हल  हावा में बिजली भरल हलइ  अंगूर के लत्तर से आच्छादित वीथि में हम दूर तक चल गेलिअइ जे गुफा तक ले जा हलइ  हम उदास हलूँ  हम गाल पर तिल वली ऊ तरुणी के बारे सोच रहलूँ हल जेकरा बारे हमरा डाक्टर बतइलका हल ऊ हियाँ काहे लगी हइ आउ की ऊ ओहे हइ आउ हम काहे सोचब करऽ हिअइ कि ई ओहे हइ आउ हम काहे ई मामले में आश्वस्त हिअइ की गाल पर तिल वली औरत कम होवऽ हइ अइसे सोचते हम गुफा बिजुन पहुँचलूँ  देखऽ ही एकर मेहराब के शीतल छाया में पत्थल के बेंच पर एगो औरत बैठल हइ पुआल के बन्नल टोप लगइले कार शाल लपेटले आउ अपन सिर छाती पर धइले  टोप ओकर चेहरा छिपइले हलइ  ओकर सपना में बाधा नयँ आबइ ई सोचके हम वापिस लौटे लगी चहलिअइ कि एतने में ऊ हमरा दने तकलकइ  वेरा अनजाने में हम चीख उठलिअइ  ऊ चौंक उठलइ आउ पीयर पड़ गेलइ  हम जानऽ हलियो कि तूँ हिएँ हकऽ ऊ कहलकइ  हम ओकरा भिर बैठ गेलिअइ आउ ओकर हाथ के अपन हाथ में ले लेलिअइ  बहुत पहिलहीं विस्मृत हो गेल कंपन ई मधुर स्वर सुनके हमर नस नस में दौड़ गेल  ऊ हमर आँख में अपन गंभीर आउ शांत दृष्टि से देखलकइ  ओकर आँख में अविश्वसनीयता आउ कुछ तो तिरस्कार नियन अभिव्यक्त हो रहले हल  लम्मा समय तक हमन्हीं के भेंट नयँ होलइ हम कहलिअइ  हाँ लम्मा समय आउ दुन्नु बहुत कुछ बदल गेते गेलिए ह  मतलब तूँ हमरा अब नयँ प्यार करऽ हीं हम शादीशुदा हिअइ ऊ कहलकइ  फेर से लेकिन कुछ साल पहिलहीं एहे कारण हलइ तइयो ऊ अपन हाथ झटकके हमर हाथ से अलगे कर लेलकइ आउ ओकर गाल दहक उठलइ  शायद तूँ अपन दोसरका पति के प्यार करऽ हीं ऊ उत्तर नयँ देलकइ आउ मुँह फेर लेलकइ  कि ऊ बहुत ईर्ष्यालु हकउ मौन  की बात हकउ ऊ नवयुवक निम्मन विशेष धनगर हउ आउ तूँ डरऽ हीं हम ओकरा दने तकलिअइ आउ भयभीत हो गेलिअइ  ओकर चेहरा गहरा निराशा व्यक्त कर रहले हल आँख पर लोर चमक रहले हल  हमरा बतावऽ आखिर ऊ फुसफुसइलइ तोरा हमरा यातना देवे में बहुत खुशी होवऽ हको हमरा तो तोरा से नफरत करे के चाही  जब से हमन्हीं एक दोसरा के जानऽ हिअइ तूँ हमरा तकलीफ के सिवाय कुच्छो नयँ देलऽ ओकर स्वर में कंपन हलइ ऊ हमरा दने झुक गेलइ आउ सिर हमर छाती पर टिका देलकइ  शायद हम सोचलिअइ तूँ पक्का एहे लगी हमरा प्यार करऽ हलहीं खुशी भुल जा हइ लेकिन तकलीफ कभियो नयँ हम ओकरा कसके आलिंगन कइलिअइ आउ अइसीं हमन्हीं बहुत देर तक रहते गेलिअइ  आखिरकार हमन्हीं के ठोर पास अइलइ आउ गरम गरम आनंददायक चुंबन में मिल गेलइ  ओकर हाथ बरफ नियन ठंढा हलइ जबकि सिर तप रहले हल  हियाँ परी हमन्हीं बीच अइसन बातचीत शुरू होलइ जेकर कागज पर कोय मतलब नयँ होवऽ हइ जेकरा दोहरावल नयँ जा सकऽ हइ आउ जेकरा आदो नयँ रक्खल जा सकऽ हइ  ध्वनि सब के अर्थ बदल जा हइ आउ शब्द के अर्थ व्यापक हो जा हइ जइसन कि इटैलियन ऑपरा में होवऽ हइ  ऊ बिलकुल नयँ चाहऽ हइ कि हम ओकर पति से परिचित होइअइ ऊ लंगड़ा वृद्ध से जेकरा पर बुलवार में खाली हमर सरसरी निगाह गेले हल  ऊ ओकरा साथ ब्याह खाली अपन बेटा खातिर कइलकइ  ऊ धनगर हइ आउ वाता से पीड़ित हइ  हम ओकरा पर एक्को व्यंग्य करे के खुद के अनुमति नयँ देलिअइ  ऊ ओकरा अपन बाप नियन सम्मान दे हइ आउ पति के रूप में ओकरा धोखा देतइ सामान्यतः मानव हृदय विचित्र हइ आउ स्त्री के तो विशेष रूप से वेरा के पति सिम्योन वसिल्येविच गे व राजकुमारी लिगोव्स्काया के दूर के रिश्तेदार हइ  ऊ उनकर नगीच रहऽ हइ  वेरा अकसर राजकुमारी के घर जा हइ  हम ओकरा लिगोव्स्काया सब से परिचित होवे के आउ वेरा से अपन मन के हटावे खातिर छोटकी राजकुमारी के साथ प्रेम प्रदर्शन करे के वचन देलिअइ  ई तरह से हमर योजना बिगड़लइ नयँ आउ हमरा मजा अइतइ मजा हाँ हम आत्मिक जीवन के ऊ अवधि से गुजर चुकलिए ह जब खाली सुख खोजल जा हइ जब दिल केकरो बहुत अधिक आउ भावावेश में प्यार करे के आवश्यकता अनुभव करऽ हइ  अभी हम खाली प्यार पावे लगी चाहऽ हिअइ आउ ओहो कुछ लोग से  हमरा लगवो करऽ हइ कि एगो स्थायी अनुरक्ति हमरा लगी काफी होतइ दिल के दयनीय आदत लेकिन हमरा लगी हमेशे एक बात विचित्र हलइ हम कभियो अपन प्रेमिका के गुलाम नयँ होलिअइ एकर विपरीत हम हमेशे ओकन्हीं के इच्छा आउ दिल पर अजेय प्रभुत्व प्राप्त कइलिअइ लेकिन एकरा बारे बिन कोय प्रयास कइले  काहे अइसन बात हलइ की ई कारण से कि हम कभियो कोय चीज के बहुत भाव कीमत नयँ दे हिअइ आउ ओकन्हीं मिनट मिनट डरते रहऽ हलइ कि हम कहीं हाथ से नयँ निकस जइअइ कि ई प्रबल जीव के चुंबकीय प्रभाव हइ कि हमरा बस जिद्दी स्वभाव वली औरत से भेंट करे में सफलता नयँ मिललइ ई कबूल करे के चाही कि अपन खुद के इच्छावली औरत लोग के हम पसीन नयँ करऽ हिअइ ई ओकन्हीं के मामला नयँ हइ सच हइ अब हमरा आद पड़लइ एक तुरी खाली एक्के तुरी हम एगो प्रबल इच्छाशक्ति वली औरत से प्रेम कइलिए हल जेकरा कभियो हम जीत नयँ पइलिअइ हमन्हीं दुश्मन के रूप में अलग होलिअइ आउ तइयो शायद अगर हम पाँच साल पहिले ओकरा से मिलतिए हल त हमन्हीं कोय दोसरे रूप में विलग होतिए हल वेरा बेमार हइ बहुत बेमार हलाँकि ई बात के ऊ कबूल नयँ करऽ हइ हमरा डर हइ कि कहीं ओकरा टीबी क्षयरोग नयँ होवइ चाहे ऊ बेमारी जेकरा फ़्येव्र लाँत फ्रेंच मंद ज्वर कहल जा हइ ई बेमारी रूसी बिलकुल नयँ हइ आउ ओहे से हमन्हीं के भाषा अर्थात् रूसी में एकर कोय नाम नयँ हइ  गुफा में हमन्हीं के रहते गरज वला तूफान आ गेलइ आउ हमन्हीं के आधा घंटा जादे रुक्के पड़लइ  ऊ हमरा विश्वसनीयता के कसम खाय लगी बाध्य नयँ कइलकइ ई नयँ पुछलकइ कि जब से हमन्हीं अलगे होलिए हल तब से हम दोसर औरत से प्यार कइलिए हल कि नयँ पहिलौके बेपरवाही से हमरा पर फेर से पूरा विश्वास कइलकइ आउ हम ओकरा धोखा नयँ देबइ  संसार में ऊ एक्के औरत हइ जेकरा धोखा देवे के हमरा शक्ति नयँ हइ हम जानऽ हिअइ कि हमन्हीं फेर से अलगे हो जइते जइबइ आउ शायद हमेशे लगी दुन्नु कबर तक अलग अलग रस्ता पर जइबइ  लेकिन ओकर आदगारी हमर आत्मा में अखंड रहतइ  हम ओकरा ई बात हमेशे दोहरइलिअइ आउ ऊ हमरा पर विश्वास करऽ हइ हलाँकि ऊ एकर उलटे बात बोलऽ हइ  आखिरकार हमन्हीं अलगे होलिअइ  हम नजर से ओकरा देर तक पीछा करते रहलिअइ जब तक कि ओकर टोप झाड़ी आउ खड़ी चट्टान सब के बीच ओझल नयँ हो गेलइ  हमर दिल दर्दनाक रूप से संकुचित हो रहले हल जइसन कि पहिलौका बिदाई के बखत होले हल  ओह ई भावना हमरा केतना आनंदित कर रहले हल की अपन लाभदायक झंझावात के साथ जवानी हमरा पास फेर से लौटे लगी चाहऽ हइ कि ई खाली ओकर विदाई के निगाह हलइ अंतिम उपहार स्मृति के रूप में आउ ई सोचना हास्यास्पद हइ कि बाह्य रूप से हम अभियो बालक हिअइ चेहरा हलाँकि पीयर हइ तइयो ताजा हइ हमर देह के अंग लचीला आउ सुडौल हइ घना बाल लहरा हइ आँख चमकऽ हइ खून खौलऽ हइ घर लौटला पर हम घोड़ा पर सवार होलिअइ आउ ओकरा सरपट स्तेप में दौड़इलिअइ  हमरा विरान हावा के दिशा के विरुद्ध एगो जोशीला घोड़ा पर उँचगर घास से होके सरपट जाय में बड़ी अच्छा लगऽ हइ  हम लालच से सुगंधित हावा के घोंटऽ हिअइ आउ अपन दृष्टि नीलगर नीलगर दूरी पर डालऽ हिअइ आउ धुँधला धुँधला वस्तु सब के रूपरेखा समझे के प्रयास करते जे मिनट मिनट अधिकाधिक साफ होते जा हइ  कइसनो शोक हमर दिल पर काहे नयँ पड़ल रहइ कइसनो बेचैनी हमर विचार के काहे नयँ यातना देइ सब कुछ मिनट भर में गायब हो जा हइ आत्मा में हलकापन आवऽ हइ देह के थकावट मन के चिंता पर विजय पा ले हइ  औरत के अइसन निगाह नयँ हइ जेकरा हम नयँ भूल सकिअइ दक्षिणी सूरज द्वारा प्रकाशित घुँघराला पर्वतश्रेणी के दृष्टिगोचर होला पर नीला आकाश के दृष्टिगोचर होला पर चाहे एक खड़ी चट्टान पर से दोसरा चट्टान पर गिरते धार के अवाज सुनते  हमरा लगऽ हइ कि अपन मचान पर उबासी लेते कज़ाक लोग हमरा बिन कोय जरूरत आउ उद्देश्य के सरपट अइते देखके ई पहेली से लमगर समय तक यातना झेललकइ काहेकि शायद पोशाक से हमरा ओकन्हीं चेर्केस समझ गेते गेलइ  हमरा वास्तव में बोलते जा हलइ कि घोड़ा पर सवार चेर्केस के पोशाक में कइएक कबार्दियन के तुलना में हम जादे कबार्दियन लगऽ हिअइ  आउ वस्तुतः जाहाँ तक युद्ध के ई उत्तम पोशाक के बात हइ हम बिलकुल छैला हिअइ एक्को गोटा फालतू नयँ सामान्य सजावट वला बेशकीमती हथियार टोपी पर के रोयाँ न जादे लमगर न छोटगर यथासंभव चुस्त टंगत्राण आउ बूट उज्जर बिश्मेत गहरा भूरा रंग के चेरकेस्का  हम बहुत लम्मा समय तक पहाड़ी लोग के घुड़सवारी के शैली के अध्ययन कइलिए ह काकेशिया के फैशन में घुड़सवारी के अपन कला के मान्यता दे हिअइ आउ एकरा में अपन स्वाभिमान लगी आनंदित होवऽ हिअइ  हमरा पास चार घोड़ा हइ एगो अपना लगी तीन गो प्रिय मित्र सब लगी ताकि अकेल्ले मैदान में घुम्मे फिरे बखत बोर नयँ होता  ओकन्हीं खुशी से हमर घोड़ा लेते जा हका आउ कभियो हमर साथ साथ घुड़सवारी नयँ करते जा हका  दुपहर के बाद छो बज चुकले हल जब हमरा आद पड़लइ कि दुपहर के भोजन करे के समय हो गेले ह  हमर घोड़ा थकके चूर होल हलइ  हम बाहर रोड पर अइलिअइ जे पितिगोर्स्क से जर्मन कोलोनी जा हइ जाहाँ परी स्पा समाज अकसर पिकनिक पर जा हइ  रोड झाड़ी के बीच घुड़मुड़िअइते जा हइ आउ छोटकन दर्रा में उतरऽ हइ जाहाँ परी लमगर घास के छाया में शोरगुल करते कइएक नाला बहऽ हइ  चारो दने नीला पुंज के रंगभूमि ऐंफिथियेटर उट्ठऽ हइ बेश्तू ज़्मेयिनोय झिलिज़नोय आउ लिसोय पर्वत  स्थानीय बोली में बाल्का कहल जाय वला अइसनकन नाला में से एगो में उतरके हम घोड़ा के पानी पिलावे खातिर रुक गेलिअइ  एतने में रोड पर शोरगुल वला शानदार जलूस देखाय देलकइ महिला सब घुड़सवारी के कार आउ नीला पोशाक में पुरुष घुड़सवार लोग चेर्केस आउ निझनी नोवगोरद के शैली के मिश्रण वला पोशाक में  आगू आगू घोड़ा पर सवार राजकुमारी मेरी के साथ ग्रुशनित्स्की जाब करऽ हलइ  स्पा के महिला सब के अभियो विश्वास हइ कि चेर्केस लोग दिन दहाड़े आक्रमण कर सकऽ हइ  शायद एहे कारण से ग्रुशनित्स्की अपन फौजी ओवरकोट पर तलवार आउ दूगो पिस्तौल लटकइले हलइ  ऊ ई हीरो के पोशाक में काफी हास्यास्पद लगऽ हलइ  एगो उँचगर झाड़ी हमरा ओकन्हीं से छिपइले हलइ लेकिन पतवन के बीच से होके हम सब कोय के देख सकऽ हलिअइ आउ ओकन्हीं के चेहरा के मुद्रा से अंदाज लगा सकऽ हलिअइ कि बातचीत भावुक हलइ  आखिरकार ओकन्हीं ढलान के नगीच अइते गेलइ ग्रुशनित्स्की छोटकी राजकुमारी के घोड़वा के लगाम अपन हाथ में ले लेलकइ आउ तखने हमरा ओकन्हीं के बातचीत के अंतिम भाग सुन्ने में अइलइ त अपने पूरे जिनगी काकेशिया में रहे लगी चाहऽ हथिन छोटकी राजकुमारी बोललथिन  हमरा लगी रूस की हइ उनकर साथी बोललइ अइसन देश में जाहाँ हजारों लोग हइ आउ ई कारण से हमरा नफरत के नजर से देखऽ हइ काहेकि ओकन्हीं हमरा से जादे धनगर हइ जबकि हियाँ परी हियाँ परी ई मोटका ओवरकोट अपने से परिचित होवे में बाधा नयँ डललकइ एकर विपरीत लजाल चेहरा लाल होल राजकुमारी बोललथिन  ग्रुशनित्स्की के चेहरा पर खुशी झलके लगलइ  ऊ बात जारी रखलकइ हियाँ परी हमर जिनगी जंगली लोग के गोली के बीच कोलाहल करते अगोचर रूप से आउ तेजी से बहतइ आउ अगर भगमान हर बरिस हमरा लगी एगो चमकीला औरतानी नजर भेजता एगो नजर ओकरा जइसन एतने में ओकन्हीं हमरा सामने आ जइते गेला हम अपन घोड़वा के चाबुक लगइलिअइ आउ झाड़ी से बाहर आ गेलिअइ मौँ दिअ अँ सिरकासिऐँ फ्रेंच हे भगमान चिर्केस राजकुमारी आतंकित होल चिल्ला उठलथिन  उनका बिलकुल आश्वस्त करे खातिर हम जरी झुकके फ्रेंच में जवाब देलिअइ न क्रेग्ने रिऐँ मादाम ज न स्वि पा प्ल्यू दान्जेरऽ क वोत्र कावालिए फ्रेंच डरथिन नयँ मैडम हम अपने के साथी से जादे खतरनाक नयँ हिअइ ऊ उधेड़बुन में पड़ गेलथिन लेकिन कउन कारण से अपन खुद के गलती से कि ई बात से कि हमर जवाब उनका ढीठ लगलइ हमर तो कामना होतइ कि हमर दोसर मान्यता सच होबइ  ग्रुशनित्स्की हमरा पर अप्रसन्नता के दृष्टि डललकइ  देर शाम मतलब लगभग एगारह बजे हम बुलवार के लिंडेन वीथि में टहले लगी रवाना होलिअइ  सारा शहर सो रहले हल खाली कुछ खिड़की में रोशनी कौंध रहले हल  तीन बगल से खड़ी चट्टान के शिखर कार देखाय देब करऽ हलइ माशूक पर्वत के शाखा जेकर शिखर पर अनिष्टसूचक बादर पड़ल हलइ  चान पूरब दने उग रहले हल  दूर में बरफ से आच्छादित पर्वत के रजतनुमा झालर चमक रहले हल  संतरी के चिल्लाहट आउ रात भर लगी बहे लगी स्वतंत्र छोड़ देल गेल गरम झरना के शोर बारी बारी से सुनाय देब करऽ हलइ  बीच बीच में रस्ता पर घोड़ा के उच्च स्वर के टाप सुनाय देब करऽ हलइ जेकर साथ साथ नगाय तातार के गाड़ी के चर्र चों आउ करुण तातार गीत भी  हम बेंच पर बैठ गेलिअइ आउ विचारमग्न हो गेलिअइ हम अपन विचार के मैत्रीपूर्ण बातचीत में उँड़ेल देवे के आवश्यकता अनुभव कइलिअइ लेकिन केकरा साथ वेरा अभी की कर रहले होत हम सोचलिअइ अइसन पल में ओकर हाथ दबावे खातिर हम बड़गो कीमत देवे लगी तैयार हो जइतिए हल  अचानक हमरा तेज आउ अनियमित कदम के आहट सुनाय दे हइ पक्का ग्रुशनित्स्की होतइ ओहे हइ काहाँ से राजकुमारी लिगोव्स्काया के हियाँ से ऊ बहुत शान से कहलकइ  मेरी केतना निम्मन गावऽ हथिन की तोरा ई बात मालूम हको हम ओकरा कहलिअइ हम बाजी लगा सकऽ हियो कि उनका ई बात मालूम नयँ कि तूँ एगो यूंकर कैडेट हकहो  ऊ सोचऽ हथुन कि तोरा पदावनत कइल गेलो ह हो सकऽ हइ हमरा एकरा से की मतलब ऊ अन्यमनस्क रूप से कहलकइ  नयँ हम अइसीं ई बता रहलियो ह आउ जानऽ हकहो कि तूँ आझ उनका भयंकर रूप से नराज कर देलहो उनका लगलइ कि ई अनसुनल ढिठाई हइ  हम उनका मोसकिल से विश्वास देला पइलिअइ कि तोर लालन पोषण बहुत निम्मन तरह से होलो ह आउ दुनियाँ के निम्मन से जानऽ हो कि उनका अपमानित करे के तोहर कोय मंशा नयँ हो सकऽ हलइ  उनकर कहना हइ कि तोर दृष्टि निर्लज्ज हको कि तूँ पक्का खुद के बहुत उँचगर विचार के समझऽ हकहो  उनका कोय गलतफहमी नयँ हइ आउ तूँ उनका समर्थन करे लगी नयँ चाहऽ हकहो खेद हइ कि हमरा अभी ई अधिकार नयँ हइ ओहो हम सोचलिअइ स्पष्ट हइ कि ऊ आशान्वित हो चुकले ह लेकिन तोरा लगी तो बत्तर हको ग्रुशनित्स्की बात जारी रखलकइ अब तो उनकन्हीं से परिचित होना मोसकिल हको आउ खेद के बात हको ई सबसे मनोहर घरवन में से एक हइ जे हमरा मालूम हइ हम मने मन मुसकइलिअइ  सबसे मनोहर घर हमरा लगी अभी अप्पन हके उबासी लेते हम कहलिअइ आउ जाय लगी उठ खड़ी होलिअइ  लेकिन कबूल करहो कि तोरा पछतावा हको कइसन बकवास हइ अगर हमरा मन करइ त बिहाने हम शाम के बड़की राजकुमारी के घर जा सकऽ हिअइ देखल जाय आउ तोरा खुश करे खातिर हम छोटकी राजकुमारी के साथ प्रेम प्रदर्शन भी करबो हाँ अगर ऊ तोरा साथ बात करे लगी तैयार होथुन हम खाली ऊ पल के प्रतीक्षा करबो जब तोर बातचीत उनका बोर लगतइ अलविदा आउ हम घुम्मे फिरे लगी जइबो हमरा तो अभी कइसूँ नीन नयँ अइतो सुन्नऽ बेहतर हइ कि रेस्तोराँ चल्लल जाय हुआँ जूआ होब करऽ होतइ हमरा आझ जोरदार सनसनी के जरूरत हइ जूआ में तोर हार के कामना हम घर रवाना हो गेलिअइ  अनूदित साहित्य सूची पिछला अगला रूसी उपन्यास आझकल के हीरो भाग राजकुमारी मेरी अध्याय मईआझ सुबह डाक्टर हमरा हीं अइलथिन  उनकर नाम हइ वेर्नर लेकिन ऊ रूसी हथिन  एकरा में अचरज के की बात हइ हम एगो इवानोव के जानऽ हलिअइ जे जर्मन हलइ  कइएक कारण से वेर्नर एगो विलक्षण व्यक्ति हथिन  ऊ संशयवादी आउ भौतिकवादी हथिन लगभग सब्भे डाक्टर नियन आउ साथे साथ एगो कवि हथिन आउ ई बात हम मजाक में नयँ कहऽ हिअइ कवि काम के मामले में हमेशे आउ उक्ति में अकसर हलाँकि अपन जिनगी में ऊ दू लाइन कविता नयँ लिखलथिन  ऊ मानव हृदय के सब सजीव तार के अध्ययन कइलथिन हँ जइसे कि एगो मुरदा के नस के अध्ययन कइल जा हइ लेकिन कभियो ऊ अपन ज्ञान के लाभ नयँ उठा पइलथिन जइसे कि कभी कभी शरीर रचना के उत्तम जनकारी रक्खे वला बोखार के इलाज नयँ कर पावऽ हइ साधारणतः वेर्नर मने मन अपन रोगियन के मजाक उड़ावऽ हलथिन लेकिन एक तुरी हम देखलिअइ कि एगो मर रहल सैनिक लगी लोर ढार रहलथिन हल ऊ निर्धन हलथिन करोड़पति बन्ने के सपना देखऽ हलथिन लेकिन पैसा लगी जरिक्को प्रयास नयँ करऽ हलथिन  ऊ एक तुरी हमरा बतइलथिन कि ऊ मित्र के अपेक्षा शत्रु पर कहीं उपकार करथिन काहेकि एकर मतलब होतइ अपन उपकार के बेचना जबकि प्रतिद्वंद्वी के उपकार के अनुपात में खाली घृणा प्रबल होतइ  उनकर जीभ कटु हलइ उनकर चुटकुला के छद्मवेष में कइएक उदार व्यक्ति नीच मूर्ख के रूप में मशहूर हो गेले हल  उनकर प्रतिद्वंद्वी द्वेषी स्पा डाक्टर सब एगो अफवाह फैला देते गेलइ कि ऊ अपन रोगी लोग के मानूँ व्यंग्य चित्र कार्टून बनावऽ हइ रोगी लोग भड़क गेते गेलइ लगभग सब लोग ओकरा से इलाज करावे से इनकार कइलकइ  ओकर मित्र सब मतलब वास्तव में काकेशिया में सरकारी नौकरी करे वला भद्र लोग उनकर गिर रहल प्रतिष्ठा के फेर से स्थापित करे के व्यर्थ प्रयास करते गेलइ  उनकर बाह्याकृति ओइसन लोग नियन हलइ जे प्रथमदृष्ट्या अप्रिय छाप छोड़ऽ हइ लेकिन जे बाद में लोग के पसीन पड़ऽ हइ जब आँख अनियमित नाक नक्शा में अनुभवी आउ उच्च आत्मा के चिह्न पढ़ना सीख ले हइ  अइसन उदाहरण होवऽ हलइ कि औरतियन अइसन लोग पर पागलपन के हद तक प्यार में पड़ जा हलइ आउ ओकन्हीं के कुरूपता के एन्दीमियोन के सबसे ताजा आउ गुलाबी सौन्दर्य के तुलना में कहीं अधिक पसीन करते हल  औरतियन के साथ ई न्याय करहीं के चाही कि ओकन्हीं के आत्मिक सौंदर्य के सहज बोध होवऽ हइ  शायद ओहे से वेर्नर जइसन लोग औरतियन के एतना जादे भावावेश में प्यार करऽ हइ  वेर्नर कद में नटगर दुब्बर पातर आउ बुतरू नियन दुर्बल हलथिन  उनकर एक गोड़ दोसरा के अपेक्षा छोटगर हलइ जइसन कि बायरोन के हलइ शरीर के तुलना में उनकर सिर बड़गो लगऽ हलइ  ऊ अपन सिर के बाल एतना छोटगर कटवावऽ हलथिन कि कंघी करे के जरूरते नयँ रहऽ हलइ आउ अइसे कइला से उनकर प्रकट होल खोपड़ी के अनियमितता विरोधाभासी झुकाव के विचित्र बनावट से एगो कपाल विज्ञानी के अचंभित कर देते हल  उनकर छोटगर छोटगर हमेशे बेचैन कार आँख मानूँ अपने के विचार के टोह लगावे के प्रयास करऽ हलइ  उनकर पोशाक में अभिरुचि आउ स्वच्छता दृष्टिगोचर होवऽ हलइ  उनकर दुब्बर नसगर आउ छोटगर हाथ हलका पीयर दस्ताना में साफ देखाय दे हलइ  उनकर फ्रॉक कोट टाई आउ वास्कट हमेशे कार रंग के रहऽ हलइ  नवयुवक सब उनका मेफ़िस्तोफ़ेल जर्मन लोककथा में एगो राक्षस नाम से पुकारऽ हलइ  ऊ अइसन अभिनय करऽ हलथिन मानूँ उनका अइसन उपनाम से गोस्सा बरऽ हइ लेकिन वास्तव में एकरा से उनकर स्वाभिमान के संतुष्टि मिल्लऽ हलइ  हमन्हीं दुन्नु एक दोसरा के जल्दीए समझ गेते गेलिअइ आउ दोस्त बन गेलिअइ काहेकि हम मित्रता के मामले में सक्षम नयँ हिअइ दू गो दोस्त के बीच एगो हमेशे दोसरा के गुलाम होवऽ हइ हलाँकि अकसर ओकन्हीं में से एक्को गो ई बात के कबूल नयँ करऽ हइ  हम गुलाम नयँ हो सकऽ हिअइ आउ अइसन हालत में आदेश देना बहुत कष्ट के काम हइ काहेकि एकर साथ साथ छल के सहारा लेवे पड़ऽ हइ आउ एकरा अलावे हमरा पास नौकर चाकर आउ पैसा हइ त अइकी हमन्हीं में अइसे दोस्ती होलइ वेर्नर से हमर भेंट शहर एस में होलइ नवयुवक लोग के बहुसंख्यक आउ शोर भरल मंडली के बीच  शाम के अंत तक बातचीत दार्शनिक आउ अध्यात्म के दिशा में मोड़ लेलकइ  दृढ़ विश्वास के बारे चर्चा हो रहले हल  हरेक कोय के एकरा नयँ तो ओकरा में विश्वास हलइ  जाहाँ तक हमरा से संबंध हइ त हमरा एक्के बात में विश्वास हइ डाक्टर बोलला  कउची में हम पुछलिअइ अइसन व्यक्ति के विचार जाने लगी जे अभी तक चुप हलइ  ई बात में ऊ उत्तर देलका कि देर चाहे सबेर एगो सुंदर सुबह के हम मर जइबइ  हम अपने से जादे धनगर हिअइ हम कहलिअइ एकर अलावे हमरा आउ एगो विश्वास हइ ठीक ई कि हमरा एगो बहुत खराब शाम के पैदा होवे के दुर्भाग्य होल  सब्भे के लगलइ कि हमन्हीं बकवास कर रहलिए ह लेकिन वास्तव में ओकन्हीं बीच कोय भी एकरा से आउ अधिक बुधगर बात नयँ कहलकइ  ई पल से भीड़ में हमन्हीं एक दोसरा के पछनलिअइ  हमन्हीं अकसर मिलते जा हलिअइ आउ दुन्नु बहुत गंभीरतापूर्वक भावात्मक विषय पर चर्चा करते जा हलिअइ जब तक कि दुन्नु के ई आभास नयँ होलइ कि हमन्हीं एक दोसरा से छल कर रहलिए ह  तब एक दोसरा के आँख में आँख डालके सार्थक रूप से देखके जइसन कि सिसेरो के अनुसार रोमन शगुनियाँ लोग करते जा हलइ हमन्हीं ठठाके हँस्से लगलिअइ आउ मन भर दिल खोलके हँस लेला के बाद अपन शाम से पूरा संतुष्ट होल एक दोसरा से अलगे हो जा हलिअइ  हम सोफा पर पड़ल हलिअइ अपन नजर छत दने कइले आउ हाथ सिर के निच्चे एक दोसरा से जकड़ले तब वेर्नर हमर कमरा में प्रवेश कइलका  ऊ आराम कुरसी पर बैठ गेला अपन छड़ी एगो कोना में धर देलका उबासी लेलका आउ बोलला कि बहरसी झरक चल रहले ह  हम जवाब देलिअइ कि हम मक्खी से बेचैन हकूँ आउ हमन्हीं दुन्नु चुप हो गेलिअइ  देखथिन हमर प्रिय डाक्टर हम कहलिअइ कि बिन मूर्ख लोग के दुनियाँ में बहुत बोरियत होते हल देखथिन अइकी हमन्हीं दू गो बुद्धिमान लोग हिअइ  हमन्हीं पहिलहीं से जानऽ हिअइ कि दुन्नु अनंत काल तक सब कुछ के बारे बहस कर सकऽ हिअइ आउ ओहे से बहस नयँ करते जा हिअइ  हमन्हीं एक दोसरा के लगभग सब्भे गुप्त विचार जानऽ हिअइ  एक्के शब्द हमन्हीं लगी समुच्चे कहानी हइ  तीन तह के खोल छिलका से हमन्हीं के अपन हरेक भावना के अन्न देखाय दे हइ  शोकजनक बात हमन्हीं के हास्यास्पद लगऽ हइ हास्यास्पद बात दुखद लगऽ हइ आउ सामान्यतः वास्तव में सब कुछ के मामले में हमन्हीं भावशून्य होवऽ हिअइ खुद के छोड़के  ओहे से भावना आउ विचार के आदान प्रदान हमन्हीं बीच नयँ हो सकऽ हइ एक दोसरा के बारे हमन्हीं सब कुछ जानऽ हिअइ आउ कुछ जादे जाने लगी नयँ चाहऽ हिअइ  एक्के उपाय रह जा हइ समाचार सुनाना  कइसनो समाचार कहथिन  लमगर भाषण से थक्कल हम आँख मून लेलिअइ आउ उबासी लेलिअइ ऊ थोड़े देर सोचला के बाद उत्तर देलका अपने के बकवास में लेकिन एगो विचार हइ  दू गो हम उत्तर देलिअइ  हमरा एगो बताथिन हम अपने के दोसरका बता देबइ  ठीक हइ शुरू करथिन हम कहलिअइ छत दने निहारना जारी रखते आउ मने मन मुसकइते  अपने के मन कर रहले ह स्पा में आवल लोग में से केकरो बारे विस्तार से जाने के आउ हमरा पहिलहीं से अंदाज हइ कि अपने के केकरा बारे फिकिर हइ काहेकि अपने के बारे हुआँ परी पहिलहीं पूछताछ कइल गेले ह  डाक्टर हमन्हीं के पक्का कुछ नयँ बतियाय के चाही हमन्हीं एक दोसर के मन पढ़ लेते जा हिअइ  अब दोसरका दोसरका विचार अइकी ई हइ हमरा मन कइलकइ कि हम अपने के कुछ सुनावे लगी बाध्य करिअइ पहिला काहेकि सुनना कम थकाऊ होवऽ हइ दोसरा श्रोता के राज के बात बतावे नयँ पड़ऽ हइ तेसरा दोसर के गुप्त बात जान ले सकऽ हइ चौठा काहेकि अपने नियन बुद्धिमान लोग वक्ता के अपेक्षा श्रोता लोग के जादे पसीन करते जा हथिन  अब काम के बात पर आल जाय अपने के राजकुमारी लिगोव्सकाया हमरा बारे की कहलथिन की अपने के पक्का विश्वास हइ कि ई बड़की राजकुमारी हलथिन छोटकी नयँ बिलकुल पक्का  काहे काहेकि छोटकी राजकुमारी अर्थात् मेरी ग्रुशनित्स्की के बारे पूछ रहलथिन हल  अपने के सूझ बूझ के बड़गो प्रतिभा हइ  छोटकी राजकुमारी कहलथिन कि उनका पक्का विश्वास हइ कि फौजी ओवरकोट में ई नवयुवक के सैनिक के रैंक में पदावनति द्वंद्वयुद्ध के कारण होले होत हमरा आशा हइ कि अपने उनका अइसन सुखद भ्रम में छोड़ देलथिन जाहिर हइ  कथानक के शुरुआत हइ हम हर्षातिरेक में चिल्ला उठलिअइ ई कॉमेडी के उपसंहार हमन्हीं के मामला होतइ  साफ हइ कि किस्मत ई बात के ध्यान रख रहले ह कि हम बोर नयँ होइअइ  हमरा आशंका हइ डाक्टर बोलला कि बेचारा ग्रुशनित्स्की अपने के शिकार बनतइ आगू बोलथिन डाक्टर बड़की राजकुमारी कहलथिन कि अपने के चेहरा उनका परिचित हइ  हम नोटिस कइलिअइ कि शायद ऊ अपने से पितिरबुर्ग में भेंटलथिन हल कहीं तो उच्च समाज में हम अपने के नाम बतइलिअइ ई उनका मालूम हलइ  लगऽ हइ अपने के कहानी हुआँ परी बहुत धूम मचइलके हल बड़की राजकुमारी अपने के अभियान के बारे बतावे लगलथिन उच्च समाज में पसरल अफवाह पर शायद अपन टीका टिप्पणी जोड़ते  उनकर बेटी उत्सुकतापूर्वक सुन रहलथिन हल  उनकर कल्पना में अपने नयका फैशन के उपन्यास के हीरो बन गेलथिन हल हम बड़की राजकुमारी के बात के प्रत्याख्यान खंडन नयँ कइलिअइ हलाँकि हम जानऽ हलिअइ कि ऊ बकवास कर रहलथिन हँ  सुयोग्य मित्र हम उनका दने अपन हाथ बढ़इते कहलिअइ  डाक्टर एकरा प्रेम के साथ दबइलथिन आउ अपन बात जारी रखलथिन अगर चाहथिन त हम अपने के परिचय करावऽ हिअइ हे भगमान हम अपन हाथ उपरे उठइते कहलिअइ की हीरो लोग के परिचित करावल जा हइ ओकन्हीं के आउ कोय दोसरा तरह से परिचित नयँ करावल जा हइ बल्कि वास्तविक मृत्यु से अपन प्रेयसी के बचइते परिचय होवऽ हइ त की अपने छोटकी राजकुमारी के पीछू पीछू चक्कर लगावे लाइन मारे लगी चाहऽ हथिन एकर विपरीत बिलकुल एकर विपरीत डाक्टर अंत में हमर विजय होवऽ हइ अपने हमरा नयँ समझऽ हथिन ई बात से बल्कि हमरा दुख होवऽ हइ डाक्टर मिनट भर मौन के बाद हम बात जारी रखलिअइ हम कभियो अपन रहस्य के उजागर नयँ करऽ हिअइ बल्कि हम भयंकर रूप से पसीन करऽ हिअइ कि ओकर लोग अंदाज लगावइ काहेकि अइसन हालत में हम जरूरत पड़ला पर हमेशे ई बात के अस्वीकार कर सकऽ हइ  लेकिन माँ आउ बेटी के बारे अपने के हमरा वर्णन करे के चाही  उनकन्हीं कइसन लोग हथिन सर्वप्रथम बड़की राजकुमारी पैतालीस साल के महिला हथिन डाक्टर उत्तर देलथिन उनकर पाचनशक्ति तो उत्तम हइ लेकिन उनकर खून में खराबी हइ गाल पर लाल धब्बा हइ  अपन आधा जिनगी ऊ मास्को में बितइलथिन हँ आउ हियाँ निष्क्रिय जीवन जीए के चलते मोटाऽ गेलथिन हँ  उनका चटकदार खिस्सा पसीन हइ आउ खुद्दे कभी कभी अशिष्ट बात करऽ हथिन जब उनकर बेटी घर में नयँ होवऽ हथिन  ऊ हमरा एलान कइलथिन कि उनकर बेटी पंडुक नियन निर्दोष हथिन  हमरा ई बात से की लेना देना हलइ हम उनका उत्तर देवे वला हलिअइ कि ऊ निश्चिंत रहथिन कि हम ई बात केकरो नयँ बतइबइ बड़की राजकुमारी वाता के इलाज करावऽ हथिन आउ उनकर बेटी भगमान जाने कउची के  हम दुन्नु के दिन में दू तुरी गंधकयुक्त पानी पिए के आउ सप्ताह में दू तुरी तनूकृत स्नान करे के सलाह देलिअइ  बड़की राजकुमारी लगऽ हइ आदेश देवे के आदी नयँ हथिन  उनका अपन बेटी के बुद्धि आउ ज्ञान के प्रति आदर हइ जे अंगरेजी में बायरोन के पढ़लथिन हँ आउ बीजगणित जानऽ हथिन  मास्को में लगऽ हइ नवयुवती लोग उच्च शिक्षा के राह पर चल पड़ते गेलथिन हँ आउ निम्मन कर रहते गेलथिन हँ सचमुच हमन्हीं के पुरुष लोग साधारणतः ओतना शिष्ट नयँ होते जा हथिन कि उनकन्हीं साथ प्रेम प्रदर्शन एगो बुधगर स्त्री के असह्य होतइ  बड़की राजकुमारी के नवयुवक लोग बहुत पसीन हइ  छोटकी ओकन्हीं के कुछ घृणा के दृष्टि से देखऽ हथिन मास्को के आदत मास्को में उनकन्हीं के खाली चालीस साल के कुशाग्र बुद्धि वला लोग से मन भरऽ हइ  आउ अपने कभी मास्को गेलथिन हँ डाक्टर हाँ हम हुआँ कुछ प्रैक्टिस कइलिए हल  आगू बोलथिन  लेकिन हम तो लगऽ हइ सब कुछ कह चुकलिए ह हाँ अइकी आउ कुछ हइ छोटकी राजकुमारी के भावना अभिरुचि शौक आदि के बारे विचार विमर्श करना पसीन हइ जाड़ा में एक तुरी ऊ पितिरबुर्ग गेलथिन हल आउ ऊ उनका नयँ पसीन पड़ले हल खास करके हुआँ के समाज शायद उनका भावहीन रूप से स्वागत कइल गेले हल  अपने उनकन्हीं के घर पर आझ केकरो नयँ देखलथिन एकर विपरीत एगो सहायक हलइ तनावग्रस्त गार्ड आउ नावा नावा आवल में से एगो महिला जे उनकर पति के एगो रिश्तेदार हलइ बहुत सुंदर लेकिन लगऽ हलइ बहुत रोगियाही की अपने के ओकरा से कुआँ भिर भेंट नयँ होले हल मँझोला कद के सुनहरा केश सुंदर नाक नक्शा चेहरा के रंग क्षयग्रस्त आउ दहिना गाल पर कार तिल  ओकर चेहरा अपन अभिव्यक्तिशीलता से हमरा अचंभित कर देलकइ  तिल दाँत के बीच से हम बड़बड़इलइ  वास्तव में डाक्टर हमरा दने तकलथिन आउ सोल्लास कहलथिन हमर छाती पर अपन हाथ रखके ऊ अपने के परिचित हथिन हमर छाती सामान्य से कहीं अधिक जोर से धड़धड़ा रहल हल  अब अपने के उल्लास मनावे के पारी हइ हम कहलिअइ खाली हम अपने पर भरोसा करऽ हिअइ अपने हमरा से विश्वासघात नयँ करथिन  हम ओकरा अभी तक नयँ देखलिए ह लेकिन हमरा पक्का विश्वास हइ कि अपने के बतावल नाक नक्शा वली एक औरत के पछानऽ हिअइ जेकरा हम पहिले कभी प्यार करऽ हलिअइ लेकिन ओकरा हमरा बारे एक्को शब्द नयँ बोलथिन  अगर ऊ पुच्छइ त हमरा बारे खराब रिपोर्ट देथिन  जइसन अपने के मरजी कन्हा उचकइते वेर्नर कहलका  जब हम चल गेलिअइ त भयंकर उदासी हमर दिल के संकुचित कर देलकइ  की भाग्य हमन्हीं के फेर से काकेशिया में साथ लइलकइ कि ऊ जान बूझके हियाँ अइलइ ई जानके कि हमरा से मोलकात हो जइतइ आउ हमन्हीं के मोलकात कइसे होतइ आउ फेर की ई ओहे हइ हमर आशंका हमरा कभियो धोखा नयँ देलक ह  संसार में अइसन कोय व्यक्ति नयँ हइ जेकरा पर अतीत एतना शासन जमा ले होतइ जेतना हमरा पर  अतीत के शोक चाहे खुशी के स्मृति हमर आत्मा में दस्तक दे हइ आउ ओकरा में से ओहे सब ध्वनि निकास ले हइ हमर सृजन मूर्खतापूर्वक होल ह हम कुच्छो भूल नयँ पावऽ हूँ कुच्छो नयँ दुपहर के भोजन के बाद लगभग छो बजे हम बुलवार लगी रवाना होलिअइ  हुआँ परी भीड़भाड़ हलइ  राजकुमारी अपन बेटी के साथ बेंच पर बैठल हलथिन नवयुवक लोग से घिरल जेकन्हीं बीच उनकन्हीं के शुभकामना देवे लगी होड़ मच्चल हलइ  हम कुछ दूर एगो दोसर बेंच पर बैठल हलिअइ डी॰ रेजिमेंट के दू गो परिचित अफसर के रोकलिअइ आउ उनकन्हीं साथ कुछ तो बतियाय लगलिअइ  स्पष्टतः ई हास्यजनक हलइ काहेकि उनकन्हीं पागल नियन खिखियाय लगलथिन  उत्सुकता छोटकी राजकुमारी के घेरले नवयुवक लोग में से कुछ के हमरा दने आकृष्ट कइलकइ  धीरे धीरे सब कोय उनका छोड़ देते गेलइ आउ हमर दल में शामिल हो गेते गेलइ  हम चुप नयँ होलिअइ हमर खिस्सा में मूर्खता के हद तक चतुराई हलइ हमरा भिर से गुजर रहल विलक्षण लोग पर के व्यंग्य निर्दयता के हद तक कटु हलइ हम सूर्यास्त होवे तक लोग के मनोरंजन करते रहलिअइ  कइएक तुरी छोटकी राजकुमारी अपन माय के साथ हाथ में हाथ डालले हमरा भिर से गुजरलथिन जिनकर साथ में एगो कइसनो अपंग बुजुर्ग हलइ  कइएक तुरी हमरा पर पड़ल उनकर दृष्टि से झुंझलाहट अभिव्यक्त होब करऽ हलइ लेकिन भावशून्यता प्रकट करे के प्रयास करते ऊ अपने के की कहब करऽ हलइ नवयुवक लोग में से एगो के ऊ पुछलथिन जे नम्रता के खियाल से उनका भिर लौट गेते गेले हल  वास्तव में बहुत मनोरंजक कहानी युद्ध में अपन पराक्रम के बारे ऊ ई बात काफी जोर से बोललथिन आउ शायद हमरा पर व्यंग्य कस्से के मंशा से  अहा हम सोचलिअइ अपने तो वास्तव में गोसाऽ हथिन प्यारी राजकुमारी दम लेथिन अभी तो आउ कुछ होतइ ग्रुशनित्स्की एगो हिंसक जानवर नियन उनका अपन दृष्टि से पिछुअइते रहलइ आउ अपन दृष्टि के उनका पर से कभी अलगे नयँ कइलकइ हम बाजी के साथ कहऽ हिअइ कि बिहान ऊ केकरो से बड़की राजकुमारी के पास परिचय करावे लगी विनती करतइ  ऊ बहुत खुश होथिन काहेकि ऊ बोर हो गेलथिन हँ  अनूदित साहित्य सूची पिछला अगला रूसी उपन्यास आझकल के हीरो भाग राजकुमारी मेरी अध्याय मईकल हम पितिगोर्स्क पहुँचलिअइ शहर के अंतिम छोर पर माशूका पर्वतशिखर के तलहटी में सबसे उँचगर जगह पर क्वाटर किराया पर लेलिअइ गरजवाला तूफान के बखत बादर हमर छत तक निच्चे उतर जइतइ  आझ पाँच बजे सुबह जब हम खिड़की खोललिअइ त हमर कमरा फूल के खुशबू से भर गेलइ जे सामने के वाड़ा लगल एगो छुटकुन्ना बाग में फुला हइ  फुलाल चिरेश्न्या चेरी के डाली हमरा खिड़की से देखऽ हइ आउ हावा कभी कभी ओकर उजरका पंखुड़ी के हमर लिक्खे वला टेबुल पर लाके बिखेर दे हइ  तीन तरफ से दृश्य अत्यंत मनोहर हइ  पच्छिम तरफ पाँच शिखर वला बेश्तू पर्वत नीला देखाय दे हइ मंद पड़ गेल तूफान के आखरी बादर नियन उत्तर में रोएँदार फारसी टोपी नियन माशूक पर्वत हइ आउ ई पूरे भाग के क्षितिज के व्याप्त करऽ हइ पूरब तरफ के दृश्य अधिक मनोरम हइ निच्चे हमरा सामने साफ सुथरा नयका छोटकुन्ना शहर कइएक रंग में देखाय दे हइ स्वास्थ्यप्रद झरना के शोर सुनाय दे हइ बहुभाषी लोग के भीड़ के शोर सुनाय दे हइ आउ हुआँ आउ आगू अधिकाधिक नीला आउ कुहरा से आच्छादित पर्वत के रंगभूमि हइ आउ क्षितिज के छोर पर बरफ के शिखर के रजत शृंखला हइ जे कज़बेक से प्रारंभ होके द्विशिखर एलबोरूस से अंत होवऽ हइ अइसन प्रदेश में रहना केतना आनंद के बात हइ एक प्रकार के आनंदमय संवेदना हमर नस नस में पसरल हइ  हावा स्वच्छ आउ ताजा हइ एगो फोहबा के चुंबन नियन सूरज चमक रहले ह आकाश नीला हइ त लगऽ हइ आउ की चाही काहे लगी हियाँ भावावेश कामना खेद चाही लेकिन अभी समय हो चुकले ह  हम एलिज़ावेतिन्स्की झरना भिर जइबइ हुआँ कहल जा हइ सुबह में पूरा स्पा सखनिज झरना के स्थान समाज जामा होवऽ हइ  शहर के बीच में उतरके हम बुलवार लगी रवाना हो गेलिअइ जाहाँ परी हमरा कइएक उदास समूह से भेंट होलइ जे धीरे धीरे पर्वत पर चढ़ रहले हल ई अधिकतर स्तेप के जमींदार कुलीन लोग के परिवार हलइ ई बात के तुरतम्मे अंदाज लगावल जा सकऽ हलइ पति लोग के फट्टल फुट्टल पुरनका फैशन के फ्रॉक कोट आउ पत्नी आउ पुत्री लोग के परिष्कृत पोशाक से ई बात साफ हलइ कि ओकन्हीं में से स्पा तरुण लोग के संख्या गिन्नल गोथल हलइ काहेकि ओकन्हीं हमरा स्नेहमय उत्सुकता से देख रहले हल हमर पितिरबुर्ग कट फ्रॉक कोट से ओकन्हीं के गलतफहमी होलइ लेकिन जल्दीए हमर सैन्य स्कंधिका पछानके घृणा से ओकन्हीं मुँह मोड़ लेते गेलइ  स्थानीय प्राधिकारी लोग के पत्नी तथाकथित स्पा के मालकिन अनुकूल प्रवृत्ति के हलइ ओकन्हीं के पास लॉर्न्येत चश्मा दूरबीन रहऽ हइ ओकन्हीं वरदी पर कम ध्यान दे हइ काकेशिया में ओकन्हीं नंबर वला बोताम में संवेदनशील हृदय आउ उज्जर मिलिट्री टोपी में सुसंस्कृत बुद्धि वला से मिल्ले के आदी हो चुकले ह  ई महिला सब बहुत मनमोहक होवऽ हका आउ लम्मा समय तक मनमोहक रहऽ हका हरेक साल उनकन्हीं के प्रशंसक सब नावा नावा होवऽ हका आउ एकरे में तो शायद उनकन्हीं के अथक शिष्टाचार के रहस्य हइ  सँकरा रस्ता से होके एलिज़ावेतिन्स्की झरना तरफ चढ़ते हम मरद लोग के भीड़ के आगू हो गेलिअइ जेकरा में सिविल आउ मिलिट्री लोग हला जेकन्हीं जइसन कि बाद में मालूम चललइ अइसन विशेष वर्ग के लोग होवऽ हथिन जे स्पा के औषधीय लाभ के इच्छुक होवऽ हथिन  उनकन्हीं पीयऽ हका लेकिन पानी नयँ टहलऽ हका कम इश्कबाजी देखावटी प्रेम प्रदर्शन विरले करऽ हका ताश से जुआ खेलऽ हका आउ ऊब के शिकायत करऽ हका  उनकन्हीं छैला हका अपन बेंत के मूठ लगल गिलास के गंधकयुक्त पानी में डुबइते विद्वत्ता के मुद्रा धारण करऽ हका सिविल लोग हलका नीला टाई लगावऽ हका मिलिट्री वलन अपन कोट के कॉलर में से झालर बाहर प्रदर्शित करऽ हका  उनकन्हीं के प्रांतीय घर के प्रति बहुत घृणा होवऽ हइ आउ राजधानी के अभिजात वर्गीय बैठकखाना के कामना करऽ हका जाहाँ परी उनका प्रवेश के अनुमति नयँ मिल्लऽ हइ  आउ अइकी हियाँ आखिर में कुआँ हइ ओकर नगीच के छोटका चौक में एगो छोटगर घर बन्नल हइ जेकरा में स्नानगृह के उपरे लाल छत हइ आउ ओकरा से थोड़े सनी आगू गैलरी हइ जाहाँ परी बारिश के बखत लोग टहलते जा हइ  कुछ घायल अफसर अपन बैसाखी उपरे तरफ कइले बेंच पर बैठल हला पीयर उदास  कुछ महिला तेज गति से छोटका चौक पर आगू पीछू चहलकदमी कर रहले हल पानी के प्रभाव के प्रतीक्षा में  ओकन्हीं बीच दु तीन गो सुत्थर चेहरा वली हलइ  माशूक पर्वत के ढलान पर अंगूर के लत्तर से आच्छादित उद्यानपथ में कभी कभार दूगो के एकांत पसीन करे वलन के रंग बिरंगा चितकबरा टोपी के झलक मिल जा हलइ काहेकि अइसन टोपी के नगीच हमेशे हम या तो मिलिट्री टोपी चाहे कुरूप गोल गाल टोपी नोटिस कइलिअइ  उच्च ढलान के चट्टान पर जाहाँ परी एओलियन हार्प नामक पविलियन ग्रीष्मगृह सज्जल धज्जल आश्रयस्थल बन्नल हइ प्राकृतिक दृष्य के प्रेमी लोग जामा होल हलइ आउ अपन दूरबीन के एलबोरूस पर निर्दिष्ट कइले हलइ ओकन्हीं में अपन अपन शिष्य के साथ दूगो निजी शिक्षक हलइ जे घेघा कंठमाला के इलाज लगी अइते गेले हल  उपरदम होल हम पहाड़ के किनारे पर रुक गेलिअइ आउ घरवा के कोनमा से थोड़े झुकके आसपास के वातावरण के देखे लगलिअइ कि अचानक हम अपन पीछू में जानल पछानल अवाज सुन्नऽ हिअइ पिचोरिन हियाँ अइला बहुत दिन हो गेलो की हम घुमके देखऽ हिअइ ग्रुशनित्स्की हमन्हीं दुन्नु गले गले मिललिअइ  हमन्हीं के जान पछान तैनात टुकड़ी में होले हल  ओकर गोड़ में गोली लगे से ऊ जखमी हो गेले हल आउ हमरा से एक सप्ताह पहिलहीं हियाँ लगी रवाना हो चुकले हल  ग्रुशनित्स्की कैडेट हइ  सैन्य सेवा में रहला ओकरा एक्के साल होले ह लेकिन एगो खास फैशन के रूप में एगो मोटगर ओवरकोट पेन्हऽ हइ  ओकरा पास सैनिक के सेंट जॉर्ज क्रॉस हइ  ऊ निम्मन काठी के सामर आउ कार केश वला हइ देखे से ओकर उमर पचीस साल बतावल जा सकऽ हइ हलाँकि मोसकिल से ऊ एकइस साल के हइ  ऊ जब बोलऽ हइ त अपन सिर पीछू तरफ कर ले हइ आउ मिनट मिनट अपन बामा हाथ से मोंछ पर ताव दे हइ काहेकि सहारा लेवे खातिर दहिना हाथ से बैसाखी के पकड़ले रहऽ हइ  ऊ तेजी से आउ शब्दाडंबर के साथ बोलऽ हइ ऊ ओइसन लोग में से हइ जेकर जिनगी के हरेक अवसर लगी लच्छेदार शब्दावली तैयार रहऽ हइ जेकरा सरल सौंदर्य स्पर्श नयँ करऽ हइ आउ जे असाधारण भावना उँचगर जोश आउ अपवादात्मक पीड़ा के धूमधाम से प्रदर्शन करऽ हइ  प्रभाव उत्पन्न करना ओकन्हीं लगी आनंद के बात हइ प्रांतीय रोमांटिक लड़कियन के ओकन्हीं पागलपन के हद तक पसीन पड़ऽ हइ  बुढ़ारी तक ओकन्हीं या तो शांतिप्रिय जमींदार बन जा हइ चाहे पियक्कड़ कभी कभी दुनहूँ  ओकर आत्मा में अकसर बहुत कुछ निम्मन गुण होवऽ हइ लेकिन एक अद्धी भर के काव्य के नयँ  ग्रुशनित्स्की के शौक हलइ अपन विचार दोसरा के सुनावे के जइसीं बातचीत सामान्य विचार के क्षेत्र से बाहर निकसलइ कि ऊ अपने के ऊपर शब्द के बौछार कर देतइ ओकरा साथ हम कभियो बहस नयँ कर सकलिअइ  ऊ अपने के आपत्ति एतराज के जवाब नयँ दे हइ ऊ अपने के बात नयँ सुन्नऽ हइ  जइसीं अपने रुक्कऽ हथिन कि ऊ एगो लम्मा भाषण शुरू कर दे हइ देखे में लगऽ हइ कि अपने जे कुछ कहलथिन ओकरा से एकर कोय संबंध हइ लेकिन जे वास्तव में खाली ओकर अपन भाषण के निरंतरता होवऽ हइ  ऊ काफी तेज हइ ओकर चुटकुला अकसर मनोरंजक होवऽ हइ लेकिन कभियो सही आउ कड़वा नयँ होवऽ हइ ऊ कभियो केकरो एक शब्द से नयँ मारतइ ऊ लोग के आउ ओकर कमजोर नस के नयँ जानऽ हइ काहेकि सारी जिनगी ऊ अपने में व्यस्त रहले ह  ओकर लक्ष्य हइ कोय उपन्यास के हीरो बनना  ऊ संसार लगी सृष्ट कइल जीव नयँ हइ जेकरा कइसनो रहस्यमय यंत्रणा से मरे के लिक्खल हइ ई बात के ऊ एतना अकसर दोसरा सब के विश्वास देलावे के प्रयास कइलकइ कि ऊ खुद एकरा में लगभग आश्वस्त हो गेलइ  ओहे से तो ऊ एतना शान से अपन मोटगर सैनिक ओवरकोट पेन्हऽ हइ  हम ओकरा समझ गेलिए ह आउ एहे से ऊ हमरा पसीन नयँ करऽ हइ हलाँकि हमन्हीं बीच बाहर से बहुत दोस्ताना रिश्ता हइ  ग्रुशनित्स्की के श्रेष्ठ शूर वीर के रूप में नाम हइ हम ओकरा प्रत्यक्ष युद्ध के दौरान देखलिए ह ऊ तलवार भाँजऽ हइ चिल्ला हइ आउ आँख मूनके आगू लपकके जा हइ  ई तो कइसनो रूसी शूरता नयँ हइ हमहूँ ओकरा नयँ पसीन करऽ हिअइ हमरा लगऽ हइ कि हमन्हीं दुन्नु कभी कोय सकेत सँकरा रोड पर टकरा जइते जइबइ आउ हमन्हीं में से एगो लगी अच्छा नयँ होतइ  काकेशिया में ओकर आगमन भी ओकर रोमांटिक सनक के नतीजा हलइ  हमरा विश्वास हइ कि ऊ अपन पैतृक गाँव से रवाना होवे के पूर्वसंध्या पर पड़ोस के कोय तो सुत्थर लड़की से उदास मुद्रा में बोलले हल कि ऊ खाली सैन्य सेवा लगी नयँ जा रहले ह बल्कि ऊ अपन मौत खोजऽ हइ काहेकि हियाँ परी शायद ऊ अपन हाथ से आँख बन कर लेलकइ आउ ई तरह बात जारी रखलकइ नयँ अपने के चाहे तोरा ई नयँ जाने के चाही अपने के साफ दिल काँप उठतइ आउ काहे लगी हम अपने के केऽ लगऽ हिअइ समझऽ हथिन न हमर बात इत्यादि इत्यादि  ऊ हमरा खुद्दे बोलले हल कि ओकरा के॰ रेजिमेंट में योगदान करे लगी प्रेरित करे वला कारण ओकरा आउ भगमान के बीच हमेशे लगी एगो रहस्य रहतइ  लेकिन ऊ पल में जब ऊ शोकात्मक चोला उतार दे हइ ग्रुशनित्स्की काफी प्यारा आउ मनोरंजक होवऽ हइ  ओकरा औरतियन के साथ देखे के हमरा उत्सुकता हइ अइसने अवसर पर तो ऊ हमरा लगऽ हइ पूरा प्रयास करऽ हइ हमन्हीं पुरनका दोस्त नियन मिलते गेलिअइ  हम ओकरा स्पा भिर के जिनगी आउ हियाँ के विशिष्ट चेहरा व्यक्ति के बारे पूछताछ करे लगलिअइ  हमन्हीं काफी नीरस जिनगी गुजारऽ हिअइ एगो उच्छ्वास लेके ऊ कहलकइ सुबह में पानी पीए वलन सब्भे रोगी नियन सुस्त रहऽ हइ आउ शाम के दारू पीए वलन सब्भे नीरोग नियन असहनीय होवऽ हइ  महिला समाज हइ लेकिन ओकरा से बहुत कम सांत्वना मिल्लऽ हइ ओकन्हीं विस्ट खेलते जा हइ अनाड़ी नियन बस्तर पेन्हऽ हइ आउ भयानक रूप के फ्रेंच बोलऽ हइ  इमसाल मास्को से खाली राजकुमारी लिगोव्स्काया अपन बेटी के साथ हका लेकिन हमरा उनकन्हीं से परिचय नयँ हइ  हमर सैनिक ओवरकोट हइ मानूँ अस्वीकृति के ठप्पा हइ  ई जे सहानुभूति उत्पन्न करऽ हइ ऊ खैरात नियन दर्दनाक होवऽ हइ  एहे क्षण कुआँ बिजुन हमन्हीं भिर से गुजरते दूगो महिला गेलथिन एगो वइसगर आउ दोसरकी एगो सुग्घड़ नवयुवती  उनकन्हीं के टोप के पीछू चेहरा हम देख नयँ पइलिअइ लेकिन उनकन्हीं के पोशाक कठोर नियम के अनुसार सबसे निम्मन ढंग के हलइ कुच्छो फालतू नयँ हलइ दोसरकी के बंद गला के मुक्ताधूसर पोशाक हलइ ओकर लचीला गरदन के चारो तरफ एगो हलका रेशमी दुपट्टा लपेटल हलइ  गाढ़ा भूरा रंग के जुत्ती घुट्ठी भिर ओकर पतरगर गोड़ में एतना सुंदर ढंग से चुस्त बैठल हलइ कि सौंदर्य के रहस्य से अपरिचित के मुँह से भी निस्संदेह आह निकस पड़ते हल बल्कि चाहे ई आश्चर्य से होवइ  ओकर सहज लेकिन कुलीन चाल में कुछ तो अपने आप में कौमार्यदर्शक हलइ जेकरा परिभाषित नयँ कइल जा सकऽ हलइ लेकिन जेकरा नजर से समझल जा सकऽ हलइ  जब ऊ हमन्हीं भिर से गुजरलइ त ओकरा से अवर्णनीय सुगंध अइलइ जे कभी कभी प्रिय स्त्री के नोट पत्र से निकसऽ हइ  ई हथिन राजकुमारी लिगोव्स्काया ग्रुशनित्स्की कहलकइ आउ उनका साथ उनकर पुत्री मेरी जइसन कि ऊ उनका अंग्रेजी शैली में पुकारऽ हथिन  उनकन्हीं के हियाँ अइला खाली तीन दिन होले ह  लेकिन तूँ उनकर नाम पहिलहीं से जानऽ हो हाँ हम संयोग से सुनलिअइ तमतमाल चेहरा के साथ ऊ जवाब देलकइ हम स्वीकार करऽ हिअइ कि उनकन्हीं के साथ परिचित होवे के हमर इच्छा नयँ हइ  ई अभिमानी अभिजात वर्ग हमन्हीं सैनिक लोग के जंगली आदिम नियन देखऽ हइ  आउ ओकन्हीं के ई बात से की मतलब हइ कि ई नंबर वला मिलिट्री टोपी के अंदर बुद्धि आउ ई मोटगर ओवरकोट के अंदर दिल हइ कि नयँ बेचारा ओवरकोट हम हँसते कहलिअइ आउ ई कउन महाशय हथिन जे उनकन्हीं भिर आ रहलथिन हँ आउ एतना सेवापरायणता से उनकन्हीं के गिलास थमा रहलथिन हँ ओह ई मास्कोवासी छैला रायेविच हइ ऊ एगो जुआड़ी हइ ई तो तुरतम्मे ओकर नीला वास्कट वेस्टकोट से लटकल बड़गो सोना के चेन से समझल जा सकऽ हइ  आउ कइसन मोटगर छड़ी हइ बिलकुल रॉबिन्सन क्रुसो वला नियन आउ ओकरो पर संयोग से दाढ़ी आउ मुझीक किसान देहाती के स्टाइल के केश  तूँ त पूरे मानवता के विरुद्ध द्वेषी हकहो  आउ एकर कारण हइ ओह वास्तव में एतने समय में दुन्नु महिला कुआँ भिर से चल अइते गेलथिन आउ हमन्हीं के नगीच पहुँच गेते गेलथिन  ग्रुशनित्स्की के अपन बैसाखी के सहायता से एगो नाटकीय मुद्रा धारण कर लेवे के समय मिल गेलइ आउ जोर अवाज में हमरा फ्रेंच में जवाब देलकइ मौँ शेर ज आय लेज़ौम पुर न पा ले मेप्रिज़े कार ओत्रमाँ ला वी सेरे यून फ़ार्स त्रो देगुताँत हमर प्यारे हम पुरुष लोग से घृणा करऽ हिअइ ओकन्हीं के नापसंद करे लगी नयँ अन्यथा जिनगी एगो बड़गो घृणित तमाशा बन जइतइ  सुंदर अविवाहित राजकुमारी मेरी अपन सिर घुमा लेलथिन आउ वक्ता दने एगो लमगर उत्सुकतापूर्ण दृष्टि डललथिन  ई दृष्टि के मुद्रा बहुत अनिश्चित हलइ लेकिन व्यंग्यात्मक नयँ जेकरा चलते हम मने मन दिल से ओकरा बधाई देलिअइ  ई राजकुमारी मेरी अत्यंत सुंदर हथिन हम ओकरा कहलिअइ  उनकर आँख केतना मखमली हइ बिलकुल मखमली  हम तोरा सलाह दे हियो कि उनखर आँख के बारे बोलते बखत ई अभिव्यक्ति के ध्यान में रखिहो निचलौका आउ उपरला पिपनी एतना लमगर हइ कि सूरज के किरण उनकर आँख के पुतली में प्रतिबिंबित नयँ होवऽ हइ  हमरा बिन चमक वला अइसन आँख पसीन हइ ई एतना कोमल होवऽ हइ मानूँ तोरा सहलावऽ हको लेकिन लगऽ हइ उनकर चेहरा में खाली एहे एगो निम्मन विशेषता हइ आउ की उनकर दाँत उज्जर हइ ई बहुत महत्त्वपूर्ण हइ खेद हको कि ऊ तोर भव्य वाक्य पर मुसकइलथुन नयँ  तूँ सुत्थर औरत के बात करऽ हो एगो अंग्रेजी घोड़ी नियन गोस्सा से ग्रुशनित्स्की कहलकइ  हम ओकर तान के नकल करते ओकरा उत्तर देलिअइ मौँ शेर ज मेप्रिज़ ले फ़म पुर न पा ले एमे कार ओत्रमाँ ला वी सेरे अँ मेलोद्राम त्रो रिदिक्यूल हमर प्यारे हम औरत लोग के नापसंद करऽ हिअइ ओकन्हीं के प्यार करे लगी नयँ अन्यथा जिनगी एगो अत्यधिक हास्यास्पद अतिनाटक हो जइतइ  हम मुड़ गेलिअइ आउ ओकरा भिर से सीधे चल गेलिअइ  आध घंटा हम अंगूर के लत्तर वला उद्यानपथ से चूना पत्थर के खड़ा चट्टान आउ ओकर बीच लटकते झाड़ी से होके टहलते रहलिअइ  झरक झुलसावे वला गरमी चले लगलइ आउ हम तेजी से घर लगी रवाना हो गेलिअइ  गंधक के सोता भिर से गुजरते बखत हम आच्छादित गैलरी बिजुन रुक गेलिअइ ओकर छाया में जरी दम लेवे खातिर जे हमरा एगो काफी कौतूहल दृश्य के दर्शक बने के अवसर देलकइ  ई दृश्य के पात्र अइकी अइसन हालत में होते जा हलइ  राजकुमारी मास्को छैला के साथ आच्छादित गैलरी में बेंच पर बैठल हलथिन आउ दुन्नु शायद गंभीर बातचीत में व्यस्त हलथिन  राजकुमारी अपन आखिरी गिलास के पानी पीना खतम करके विचारमग्न होल कुआँ बिजुन चहलकदमी कर रहलथिन हल  ग्रुशनित्स्की ठीक कुआँ बिजुन खड़ी हलइ छोटका चौक पर आउ कोय नयँ हलइ  हम आउ नगीच अइलिअइ आउ गैलरी के कोना में छिप गेलिअइ  एतने में ग्रुशनित्स्की के हाथ से गिलास बालू पर गिर गेलइ आउ ओकरा उठावे खातिर पूरा जोर लगाके झुकलइ ओकर घायल गोड़ से बाधा आ रहले हल  बेचारा ऊ अपन बैसाखी के सहारा लेते केतना प्रयास कइलकइ लेकिन सब बेकार  ओकर भावदर्शी चेहरा वास्तव में ओकर वेदना प्रकट कर रहले हल  राजकुमारी ई सब घटना के हमरा से बेहतर देखलथिन  पंछी से भी अधिक फुरती से ऊ ओकरा भिर लपकके गेलथिन झुक गेलथिन गिलास उठइलथिन आउ अनिर्वचनीय रमणीयता भरल अपन शरीर के हलचल के साथ ओकरा दे देलथिन फेर भयंकर रूप से उनकर चेहरा पर लाली छा गेलइ गैलरी के चारो दने नजर फेरलथिन आउ ई आश्वस्त होके कि उनकर माताजी कुछ नयँ देखलका लगऽ हइ तुरतम्मे चैन के साँस लेलथिन  जब तक ग्रुशनित्स्की उनका धन्यवाद देवे लगी मुँह खोललकइ तब तक ऊ दूर जा चुकलथिन हल  एक मिनट के बाद ऊ अपन माताजी आउ छैला के साथ बाहर निकस गेलथिन लेकिन ग्रुशनित्स्की भिर से गुजरते बखत ऊ औपचारिक आउ गंभीर मुद्रा धारण कर लेलथिन मुड़के देखवो नयँ कइलथिन ओकर भावाकुल दृष्टि पर ध्यान नयँ देलथिन जेकरा से ऊ देर तक उनकर पीछा करते रहले हल जब तक कि पहाड़ से निच्चे उतरके बुलवार के लिंडेन वृक्ष के पीछू ऊ आड़ नयँ हो गेलथिन लेकिन उनका रस्ता पर चलते बखत हमरा उनकर टोपी झलकते रहलइ पितिगोर्स्क के कइएक शानदार घरवन में से एगो के गेट के अंदर ऊ लपकते घुस गेलथिन उनकर पीछू पीछू बड़की राजकुमारी गेलथिन आउ गेट बिजुन रायेविच के साथ विदाई के रूप में सिर झुकाके अभिवादन के आदान प्रदान होलइ  खाली तखनिएँ जाके बेचारा कैडेट के हमर उपस्थिति के भान होलइ  तूँ देखलहो कसके हमर हाथ दबइते ऊ कहलकइ ऊ तो बस देवदूत हथिन काहे हम बिलकुल सरलहृदय के मुद्रा में पुछलिअइ  की वास्तव में तूँ नयँ देखलहो नयँ देखलिअइ ऊ तोर गिलास उठइलथुन  अगर हुआँ परी कोय संतरी रहते हल त ओहो ओहे करते हल आउ बल्कि आउ फुरती से वोदका खातिर बख्शिश के आशा में  लेकिन ई बात बिलकुल साफ हलइ कि उनका तोरा पर तरस अइलो तूँ अपन चेहरा के केतना भयंकर विकृत मुद्रा बनइलहो जब अपन पूरा भार गोली से घायल होल गोड़ पर डाल लेलहो आउ ऊ पल उनका दने तकते बखत तूँ बिलकुल द्रवीभूत नयँ होलहो जब उनकर आत्मा उनकर चेहरा पर चमक रहले हल नयँ  हम झूठ बोललिअइ लेकिन हमरा ओकरा जरी चिढ़ावे के मन कइलकइ  विरोध करे के हमरा जन्मजात मनोवृत्ति हइ हमर पूरा जिनगी हृदय चाहे विवेक खातिर खाली उदास आउ विफल विरोध के शृंखला रहले ह  उत्साही मनुष्य के उपस्थिति हमरा तीव्र जाड़ा के ठंढक दे हइ आउ हमरा लगऽ हइ कि उदासीन आउ मुर्दादिल अदमी के साथ अकसर मेलजोल से हम एगो भावाकुल स्वप्नद्रष्टा बन जइतिए हल  हम एहो कबूल करऽ हिअइ कि ई क्षण में हमर हृदय में एगो अप्रिय लेकिन परिचित भावना हलके से दौड़ रहले हल ई भावना ईर्ष्या हलइ  हम बिलकुल स्पष्ट रूप से ईर्ष्या बोलऽ हिअइ काहेकि हमरा सब कुछ खुद के कबूल कर लेवे के आदत हो गेले ह  आउ शायदे अइसन नवयुवक मिलतइ जे अइसन एगो सुत्थर औरत से मिलला पर जे ओकरा पर निरर्थक ध्यान में जकड़ चुकले हल आउ अचानक ऊ नवयुवक के सामनहीं स्पष्ट रूप से कोय अइसन दोसरा नवयुवक पर ध्यान देवे लगऽ हइ जे ऊ औरतिया लगी समान रूप से अनजान हइ त शायदे हम दोबारा कहऽ हिअइ अइसन नवयुवक जाहिर हइ ई बड़गो संसार में रहे वला आउ अपन आत्मसम्मान से प्यार करे वला अभ्यस्त मिलतइ जे अइसन हालत में अप्रिय तरह से अचंभित नयँ होतइ  चुपचाप हम आउ ग्रुशनित्स्की पहाड़ पर से उतरते गेलिअइ आउ ऊ घर के खिड़की बिजुन वला बुलवार से होके टहलते गेलिअइ जाहाँ हमन्हीं के सुंदरी गायब हो गेला हल  ऊ खिड़की भिर बइठल हला  ग्रुशनित्स्की हमर बाँह के धकियाके उनका पर एगो अइसन धुँधला नाजुक नजर डललकइ जे औरतियन पर बहुत कम असर डालऽ हइ  हम लॉर्न्येत चश्मा दूरबीन उनका दने सीधिअइलिअइ निर्दिष्ट कइलिअइ आउ देखलिअइ कि ऊ ओक्कर नजर से तो मुसकइला लेकिन हमर ढीठ लॉर्न्येत से बहुत नराज होला  आउ कइसे वास्तव में एगो काकेशियाई सैन्य अफसर एगो मास्कोवासी राजकुमारी दने लॉर्न्येत सीधिआवे के जुर्रत करऽ हइ अनूदित साहित्य सूची पिछला अगला 