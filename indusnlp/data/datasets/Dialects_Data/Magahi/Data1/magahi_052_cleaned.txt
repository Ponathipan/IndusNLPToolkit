कहताहर संजू कुमारी मो॰ अकलबिगहा पो॰ बेलागंज जिला जहानाबाद एगो अहीर हल  ओकर एक्के गो बेटा हल आउ बाकि अप्पन मेहरारू हल आउ कोई न हल  ओकरा एगो गाय भी हल  अहिरा खूब कमा हल आउ मेहरारू बेटा के खिआवऽ हल  मेहररुआ बड़ खचरी हल से ऊ भात बनावऽ हल तो ओकरे में खूब दूध डाल दे हल आउ खीर बना के खा जा हल  मरदनवा के ऊ सतुआ मिचाई खिया दे हल आउ कहऽ हल कि हम दूध में के खीर खाके मरीं चाहे जीईं  तू तो सतुआ नोन आउ मिचाई ठाट से खा हऽ नऽ मेहररुआ धान कूट के एक कोठी में चाउर रखले हल आउ दोसर में भूँसा भरले हल  सब चाउर के जब ऊ खीर बना के खा गेल तो मरदाना से पतिआयओला उपाय कैलक  से ऊ एक रात के अप्पन माथा पर खपड़ी रख लेलक हाथ में एगो छड़ी ले लेलक आउ जा के मरदनवाँ भिरू कहे लगल कि तू कउन हे मरदनवा देख के बड़ी डेरायल  पूछलक कि अपने के ही ऊ बड़ी गोड़ हाथ परे लगल आउ घिघिआय लगल कि अपने देव ही कि पितर ही घरे के ही कि बाहर के ही तब खपड़ी ओढ़ले मेहररुआ कहलक कि हम न देव ही न पितर ही न घरे के ही न बाहर के ही  हम देवी चंडुका ही  बोल तोरा खइअऊ कि तोर मेहररुआ के कि तोर बेटा के खइअऊ कि भर कोठी चाउर भूसा कर दिअऊ से अहिरा सोचलक कि केकरो खा जायत तो कोई आवत नऽ बाकि धान तो फिनो कमा लेव  से अहिरा कहलक कि हे देवी चंडुका हमनी के काहे ला खयवे अपने सब धान के भूँसा कर देईं  मेहररुआ कहलक कि जो ओइसने हो जयतउ  आउ ऊ अन्ह गायब हो गेल  बिहने भेला मरदा मेहररुआ से कहलक कि जा के देख तो कोठिया के धनवाँ  मेहररुआ झूठो जा के कोठी के देखलक आउ रोवे लगल बाकि भीतरे भीतरे अपन करमात पर खूब हँस रहल हल मगही पत्रिका के सिल्वर जुबिली का लोकार्पण नवम्बर को कहताहर नन्हें ग्राम पो॰ बेलखरा जिला जहानाबाद एगो हलन साधु जी  उनकरा बड़ी संगी साथी आवऽ हलन  उनकर मेहररुआ बड़ी खिसिया हल  रोज रोज साधु जी एगो दूगो के खियावऽ हलन  सेही गुने साधु के मेहररुआ बड़ी रंज होवऽ हल  मेहररुआ बड़ी बदमास हल  एक दिन साधु के हिआँ सोरह गो साधु आ गेलन  साधु जी ऊ सब सधुअन के खिलावे ला उपाय रचलन आउ कहलन कि तोर सब भाई आयल हथुन  जल्दी से खाय ला बनावऽ  तब सधुआइन तुरते खाय ला बनौलन आउ अपन भाई जान के सब के नस्ता करौलन  फिन सधुआइन खाना बनौलन सोरहो प्रकार के तरकारी आउ बासमती के भात आउ रहर के दाल  सधुआइन साधु से कहलन कि कोई भाई अभी भेंट करे न आयल से एकाध गो के भेंट करे ला भेज दऽ  साधु जी कहलन कि एती घड़ी रात में भाई से भेंट करे लगवऽ तो गाँव के लोग कहतथुन कि ई रात में के तो काहे ला रोइत हे  से सधुआइन कहलन कि अन्हारहीं भेंट करब  अब साधु लोग के बीज्जे कराके खिआवल जाइत हल तब सधुआइन दुआरी से मुँह निकाल के देखलन तो सोरह गो जटाओला साधु खा रहल हे  जटा देख के सधुआइन के लहर तरवा से कपार पर चढ़ गेल  ऊ खूब गारी बके लगलन चाहे खाय खो चाह गाय खो  तब सधुअन कहलन कि गाय खो केकरा कहइत हथ तब साधु जी कहलन कि तोहनी के न कहइत हे ओकर नइहर के घोड़जई सब गाय खा गेलई हे  फिन साधु जी कहलन कि अपने लोग जल्दी जल्दी खा के जाऊँ  सब साधु जल्दी जल्दी खा के भागलन  साधु जी के सधुआइन खूब जरल भुनल सुनौलन आउ कहलन कि एही का तो हम्मर भाई हलन  ऊ दिन खीस में सधुआइन साधु जी के झड़ुआहु दिलन कहताहर धर्मेन्द्रनाथ मो॰ मगहीलोक पो॰ बेलागंज जिला गया एगो गिरहथ के चार गो बेटा हल  एहनी तोतराह बोलऽ हलन  से ओकरा सादी करे ला जेतना अगुआ आवथ ऊ सब घुर जाथ  गिरहथवा सोच में पड़ गेल कि एहनी के कइसे बिआह होयत  अगुअवन के सामने लइकवन कुछ बोल देवे आउ ओहनी तोतराहा समझके भाग जाथ  एक दिन ऊ अपन बेटवन के समझौलक कि जब अगुअवन अयथुन तऽ तोहनी कुच्छो बोलवे न करिहें  केतनो पूछथुन तइयो न बोलिहें  कुछ दिना के बाद ओहिनी के सादी ला फिनो अगुअवन अयलन  लइकवन के देखे ला बोलावल गेल  ओहनी के कुछ पूछल जाय तऽ कुच्छो बोलवे न करे  अगुअवन समझलन कि लइकवन गूँग हे  तऽ बप्पा कहलक कि एहनी बोलऽ हे तो आँधी आ जा हे  घर में रोज महाभारते होल रहऽ हे  ई घड़ी खाली अपने से सरमाइत हे  सास ससुर के सामने सरमाय के ही तो मोल हे  अगुअवन समझलन कि लइकन खूब सुसील हे  इनकरे से हम अप्पन बेटिअन के सादी कर दीहीं तो बड़ा अच्छा होयत  से ऊ लइकवन के पसंद कर लेलन  खाय पीये ला बने लगल  खूब खातिर बात होवे लगल  लइकवन के मइया बजका बनावे लगल  अप्पन बेटवन के ऊ बइगन लावे ला कहलक तो ओहनी दूरा के सामनहीं बइगन के खेत में चल गेल  अगुअवन ओहिजे कुआँ पर नेहाइत हलन  लइकवन बइगन तोड़इत हलन कि एगो चूहा के बच्चा निकल के भागल  बड़का बोलल अले तुतली तुतली तुतली  मँझिला कहलक तहाँ तहाँ तहाँ ई सुन के सँझिला डाँटकई मइया ता कहलकियो हल अंत में छोटका जोर से कहलक कि हम तो तु्प्पे तुप्प  एहनी सन के ई तरह से बतियते सुन के अगुअवन तो दंग रह गेलन  उनकर बोली सुन के ऊ जान गेलन कि लइकन काहे न बोलइत हलन  अब तो ऊ खाय पीये ला भी न चाहलन  नेहा के अप्पन छड़ी छाता माँगलन आउ घर के रस्ता नापलन कहताहर नन्हें ग्राम पो॰ बेलखरा जिला जहानाबाद एगो पंडित जी हलन आउ एगो पड़िआइन जी  एक दिन पड़िआइन कहलन कि ए पंडी जी तू मर जयवऽ तऽ हम बड़ी रोववऽ  हमरा रहल न जायत  तोहर जिनगी में हम कुछो न खैली तब पंडी जी कहलन कि कुछो न खैलऽ पड़िआइन लावऽ तो झोला हम माँग के ले आईं  तुरते पंडी जी खीर बनावे के सब समान लेके अयलन  पड़िआइन जी भी खीर बना के रख देलन  पंडी जी कस के सूत रहलन तो पड़िआइन उठावे गेलन तइयो ऊ न उठलन आउ मरल अइसन कर देलन  तब पड़िआइन जी कहऽ हथ कि पंडितवा मर गेल  तब पड़िआइन जी सोचलन कि हल्ला करऽ ही तो सब खीर बिगा जायत  ई से ऊ सपासप खीर खाय लगलन आउ कहलन कि सइयाँ रे गुर सइयाँ खीर सपासप खइयाँ  सब खीर पड़िआइन जी खा गेलन आउ जाके गाँवओलन के बोला अयलन कि पंडी जी मर गेलन हे  पंडित जी एतना मोट हलन कि दुआरी में अँटवे न करथ  तब सब कोई कहे कि दुआरी ढाह दऽ बाकि पड़िआइन जी कहलन कि अब तो पंडी जी मरिये गेलन  अब का होत से इनकरे काट के दुअरिया पार कर देहूँ  बाकि कोई काटे ला तइयार न भेल तब पड़िआइने जी पंडी जी के काटे ला तइयार भे गेलन  पंडी जी ओतिये घड़ी उठलन आउ पड़िआइन जी के मार के गड़हरा भरा देलन आउ दूसर सादी करके सुख से रहे लगलन कहताहर श्यामसुन्दर सिंह ग्राम पो॰ बेलखरा जिला जहानाबाद एक दफे एगो धुनिया आउ लोहार लड़ गेलन  लड़ के दूनो फैसला करावे ला राजा भिरू गेलन  राजा लड़े के कारण पूछलन तो धुनिया कहलक कि हम ओकरा से जादे जानऽ ही  लोहार कहलक कि हम धुनिया से ज्यादा इलमदार ही  राजा कहलन कि तोहनी अपन अपन इलम देखावऽ  लोहरा कहलक कि एक मन लोहा हमरा चाहीं  धुनिया कहलक कि हमरा एक मन रूआ चाहीं  दूनो लेके आठ दिन में अपन अपन इलम देखावे ला कहलन  लोहरा एगो मछरी बनौलक आउ धुनिया एगो घोड़ा बनौलक  धुनिया अइसन कल पुर्जा ठीक कैलक कि घोड़ा असमान में उड़े  ऊ ओकर तीन कलपुर्जा बनौलक हल  पहला से उड़े दूसरा से कहे पर ठहरे आउ तीसरा कल से जमीन पर उतरे लगे  दूनो अपन अपन समान लेके राजा के दरबार में गेलन  लोहरा कहलक कि हमरा एक मन लावा चाहीं  एक मन लावा आयल आउ छींट देवल गेल  लोहरा पूरुब भर से मछरी छोड़ देलक तऽ ऊ सब लावा बीन के खा गेलक  तब धुनिया अपन घोड़ा लवलक बाकि कोई अदमी घोड़ा पर चढ़े ला तइयारे नऽ होवे  से राजा के लड़का घोड़ा पर चढ़े ला तइयार होयलन  उनका धुनियवा ओकर सब कल पुरजा बता देलक  एकरा बाद राजा एहनी दूनों के हथकड़ी पेन्हा के बन्द कर देलन कि जब तक हमर बेटा घूम के नऽ आ जायत तब तक तोहनी के नऽ छोड़वउ  राजा के लड़का घोड़ा उड़ा के चललन तऽ ऊ उड़ के दोसर देस में चल गेलन  बीच में एगो दरिआव हल  रास्ता में जाइत खानी एगो राजा के लड़की के ओकरा पर नजर परल ओके देखके ऊ मोहित हो गेल  ऊ अप्पन दाई से कहलक कि हमर बापजान से कह दे कि ऊ मोसाफिर के बोला देथ  दाई जाके राजा से कहलक आउ राजा सिपाही के हुकुम देलक  सिपाही रहगीर के पकड़ लौलक  राजा के पूछे पर राजा के बेटा बतौलन कि हमरा अभी सादी नऽ भेल हे  से राजा अपन बेटी के सादी ओकरे साथे कर देलक  ऊ उहईं रहे लगलन  दु चार बरस के बाद उनकर एगो लड़का भेल  ओकरा बाद फिनो एगो पेट में भी रहल तो राजा के दमाद कहलन कि हमरा रोसगद्दी कर दीहीं  रोसगद्दी हो गेल आउ ओही घोड़ा पर तीनों अदमी सवार होके दरिआव के किनारे अयलन तो रानी के तकलीफ होवे लगल  घोड़ा जमीन पर उतारलन तो उहईं रानी के एगो आउ लड़का भेल  घोड़ा पर चढ़ के राजा डागरिन बोलावे अप्पन राज में गेलन तो उहईं बीड़ी धरावे लगलन तऽ रूआ के घोड़ा में आग लग गेल  घोड़ा जर गेल तो दरिआव पार कर के रानी भिरू जाय ला मोसकिल हो गेल  से ऊ नऽ अयलन आउ अपन घरे लौट गेलन  धुनिया आउ लोहार छोड़ देवल गेल  कहताहर भूपेन्द नाथ ग्राम पो॰ बेलखरा जिला जहानाबाद एक गाँव में एगो पंडित जी आउ उनकर जनाना रहऽ हलन  उनका नऽ कोई बाले हल नऽ कोई बच्चे हल  ऊ दिन माँगऽ हलन तो रात खा हलन आउ रात माँगऽ हलन तो दिन खा हलन  माने कि उनकर जीवन माँगइत खाइत बीत रहल हल  पंडिताइन जी के इच्छा एक दिन पूआ खाय के भेल  पंडित जी पूआ के सरंजाम जुटवलन  जजमान ही से दूध गुड़ आउ आटा माँग लौलन  पंडिताइन जी ोकरा सान ऊन के पूआ छानलन  पूआ नौ गो तइयार भेल  पंडित जी के खाय के इच्छा भेल  पंडित जी आउ पंडिताइन जी सभे पूआ के कठौत में लेके खाय ला बइठ गेलन  तब पंडी जी कहथ कि हम जादे मेहनत कइली हे से हम पाँच पूआ खायम  पंडिताइन जी कहलन कि हम सानली बनवली हे से हमहीं पाँच पूआ खायम  पाँचे पूआ ला दूनों लड़े लगलन  तऽ विचार कयलन कि दूनो के सत रहे के चाही जे पीछे उठत ओही पाँच पूआ खायत  एही निश्चय करके दूनो सूत गेलन  बिहान भेल तइयो दूनो में कोई नऽ उठथ  मपध॰ मासिक मगही पत्रिका सम्पादक श्री धनंजय श्रोत्रिय नई दिल्ली पटनापहिला बारह अंक के प्रकाशन विवरण ई प्रकार हइ वर्ष अंक महीना कुल पृष्ठ जनवरी फरवरी मार्च अप्रैल मई जून जुलाई अगस्त सितम्बर अक्टूबर नवंबर दिसंबर मार्च अप्रैल नवांक पूर्णांक से द्वैमासिक के रूप में अभी तक मगही पत्रिका के नियमित प्रकाशन हो रहले ह  प्रस्तुत अंक नवांक पूर्णांक मई जून  ठेठ मगही शब्द के उद्धरण के सन्दर्भ में पहिला संख्या प्रकाशन वर्ष संख्या अंग्रेजी वर्ष के अन्तिम दू अंक दोसर अंक संख्या तेसर पृष्ठ संख्या चउठा कॉलम संख्या एक्के कॉलम रहलो पर सन्दर्भ भ्रामक नञ् रहे एकरा लगी कॉलम सं॰ देल गेले ह आउ अन्तिम बिन्दु के बाद पंक्ति संख्या दर्शावऽ हइ  कुल ठेठ मगही शब्द संख्या अंक तक संकलित शब्द के अतिरिक्त ठेठ मगही शब्द पसे ह तक पचरा महादे चिढ़ल नजर से देखइत नाच के चरचा के बीच में तूँहीं न बतकुच्चन आ उकटा पुरान पसारलऽ हे घर गिरस्ती के ई सब पचरा तूँ कहाँ से उठा देलऽ घर सम्हारे के जिमेवारी खाली हमरे न हल तोहर भी हल  मपध॰ पचल बड़ी मैल पचल हइ एकरा में  मपध॰ पछिया टॉल्सटाय अप्पन भटकन के नाम देलका पुनर्जागरण  सच्चे इ जिनगी प्रयोगात्मक हे  लीक पीटेवाला जन जन प्रवाही जीव हे  बिना पेंदी के लोटा बिना गाँड़ के टेहरी बिना पतवार के नाव पुरवइया चले लगल त पच्छिम रुखे बहे लगलूँ पछिया चले लगल त पूरब दने बहे लगलूँ  मपध॰ पटपटाना आधे घंटा में सब पटपटा के मर गेलइ  सब के मारके पटपटा देलकइ  मपध॰ पटाल मोटूमल पटाल हलखुन बोललखुन कि कपड़ा पेन्ह के आवऽ हिअउ  मपध॰ पनकी पनकी लग के मर गेलइ गइया कतनो दवा दारू करवइलिअइ फयदा नञ् होलइ  मपध॰ पन्हेतल भात पन्हेतल भतवा में गुंडिया ना के खइलिअइ ने माय जे पेटवा में डहडही दे रहलइ हे  मपध॰ परगंगिनियाँ परगंगिनी परगंगनी आ प्रत्यय परगंगिनियाँ काहे ले चनचना रहले ह मपध॰ पर पंडाल अपने ई बात भी स्पष्ट जानऽ हथिन कि अपने जदि होता हथिन त हम यज्ञाचार्य के भूमिका में हिअइ  यज्ञ ले भिक्षाटन भी हमरे करे पड़ऽ हे आउ पर पंडाल भी हमरे बनवावे सजवावे पड़ऽ हे  मपध॰ परवैती पर्व करनेवाली स्त्री अभी फरीचो नञ् होले हे आउ सुरूज महराज के अरग देवहुँ लगलथिन सब भुखाल परवैती लोग  मपध॰ परसौत हम जलमलूँ हल भूकंपे के कंपन से घनघोर विपदा पड़ल रात में  राजगीर से हाँफते पाँफते लोग गाम अइला  जने देखऽ ओने टूटल घर हे  लोग चोट खाल हका  घाव लहू के देखना पूरा महीना के परसौत ला केतना डरावना हे  मपध॰ परहेज गोर गोर बाभनी हथुन त नरियर भी रखले हथुन  तंबाकू पीये के प्रचलन हे  तंबाकू पीये से पेटपीरी ठीक हो जाहे  रियाह के दरद ला ठीक हे  तंबाकू पीले जा लाल मिरचाइ खइले जा खाय में जराको परहेज करे के जरूरत नञ्  मपध॰ पलानी झोपड़ी आ मार बढ़नी रे भिछनी मेहरारुओ ओही लगन के  माथ पर भर चुरुआ तेल थोप देत आ सुतले सुतले दाल रोटी काँड़ी से पिया देत  सोनामति फुआ बीड़ी लेलन आ धूँक मारइत टुघरइत चल देलन अपन पलानी में  मपध॰ पल्लो पल्लव आम के सरिता के सखी सलेहर बिआह के गीत गा रहलन हल  गाड़ल हरियर बाँस जेकर फुतुंगी पर बान्हल आम के पल्लो  गोहमाठी से छावल मड़वा जेकरा में आम के घुँच्चा लटक रहल हल  मपध॰ पव मगही में लेख निबंध लिकेवला भाय बहिन भी कम से कम संदर्भ दे हथ आउ अगर देतन भी त कहाँ के घव आउ कहाँ के पव वला  आदमी बौंखते रहे उनकर फुटनोट में वर्णित संदर्भ ग्रंथ के खोजे में  की मजाल हे कि दस में से पाँचो संदर्भ सही निकल जाय  मपध॰ पसेरी सपूत कातिक ताँबा पैदा करऽ हथुन  ऊ अब तक के कै पसेरी ताँबा मा कइलन हे मपध॰ पहरोपा कहिया पहरोपा होबत कहिया नकपाँचे होबत इ चिंता हे छोटकू जिज्ञासु के  काहे कि पहरोपा दिन फुलौड़ी भात नकपाँचे दिन दूध लावा याद आ जाहे  मपध॰ पाँका पाँको पंक कीचड़ जजमान सच्चे अजगुत देखलियो  सोचलियो अब जरा दिनमा गरमयले ह त मकर के नहान कर लूँ  बाकि डुबकी लगइलियो कि हहा के सामने से गंगाजी गायब हम तो अकबका के बइठ गेलियो  कुछ क्षण ला दिमाग एकदम सुन्न हो गेलो  उठके भागते भागते फेर पनिया आ गेलो  ऊ जे बिन पानी के गंगाजी देखलियो ओकरा से आझो दिमाग सनसना जाहे  ऊ गड्ढा पाँका मछली सोंस कुछ समझ में न आवे  मपध॰ पाँड़े पाँड़े के गाय नञ् होले हल बलाइए होले हल  मपध॰ पाँय पाँय चलाके देखहो ने चाहे पाँय पाँय बोलहो अपने डेगा डेगी देवे लगतो  मपध॰ पाटा पाट जानवरों का एक रोग जिसमें शरीर से द्रव रिसता है फुटना बैलवन के पाटा फुट गेलो हे सेसे टरेक्टर से खेत जोवावे पड़लो  मपध॰ पाठी महरानी मइया फूस के मड़इयो में खुश  मनकामना पूर्ण होवे त देवी माय के पाठी पड़े  पालल पाठी के देना आत्म बलिदान हे  रेल चलल त बुतरुअन गावे झझे काली झझे काली चल कलकत्ता देबउ पाठी  मपध॰ पानी पवइया नारी उ टैम में बाल बुतरु जादेतर ननिहाले में पइदा होवऽ हल  एगो प्रथा हलइ कि पहिलौंठ बुतरु नानीघर में जलमे  शायत इ मातृसत्तात्मक स्मृति के पदचिह्न हल  पितृकुल मानहू अस्वाभाविक असंगत आउर अधिकारवादी रहे पानी पवइया नारी जाति ला  मपध॰ पार घाट चलऽ पार घाट लग गेलइ  छुच्छा के राम रखबार  मपध॰ पुरकस भाषा कउनो रहे गद्य लिखेवला से पद्य रचेवला के संख्या जादे होवे करऽ हइ बकि ऊ भाषा के साहित्य के दोसर विधा के रचनाकार के संख्या जब तक उटेरा नियन रहतइ तब तक ऊ भाषा के पुरकस विकास नञ् हो पइतइ  मपध॰ पुरवइया टॉल्सटाय अप्पन भटकन के नाम देलका पुनर्जागरण  सच्चे इ जिनगी प्रयोगात्मक हे  लीक पीटेवाला जन जन प्रवाही जीव हे  बिना पेंदी के लोटा बिना गाँड़ के टेहरी बिना पतवार के नाव पुरवइया चले लगल त पच्छिम रुखे बहे लगलूँ पछिया चले लगल त पूरब दने बहे लगलूँ  मपध॰ पुलपुलाना बाबा के भरगर संबोधन से गेंदा पांडे पुलपुला गेला हाँ जजमान अपने ठीके कहऽ हथिन  हम पढ़लिअइ कहाँ जजमान  लिख लोढ़ा पढ़ पत्थल रह गेलिअइ  अपने नियन जजमनका हइ बाबू माय मंदिरे में ठेका देलका गुरुपिंडा के दरसने न भेल  आउ हकियो सरोतरी बर्हामन  मपध॰ पूजा पाहुर गनेस के तूँ किरनिये बुझलऽ हे ऊ देओता लोग के विनायक हे  ओकर भाग तो देखऽ जग्ग परोजन इया नया काम में हमनी के पहिले ओकरे पूजा पाहुर सब जगह होवऽ हे  मपध॰ पेउन लगाना छोटगर किसान के जिनगी अइसन कि पेउन न छूटे  एने छेद देखाई देलक पेउन लगइलूँ तलगु ओने फट गेल  कहाँ कहाँ सियल जाय  मपध॰ पेटकुनिएँ एतना कहके दउड़ल तो कोहबर में पेटकुनिएँ आके तब तक सुबकइत रहल जब ले बरात लौट न गेल  मपध॰ पेटकुनियाँ नाधना सती प्रथा बंद हो गेल  दास प्रथा इतिहास के विषय बन के रह गेल  जमींदारी पेटकुनियाँ नाधले हे  सामंती प्रथा घुनसारी में झोंकल जा रहल हे  गान्ही जी अजादी दिऔलन बाकि औरत के उद्धार अब ले न होल  मपध॰ पेटपीरी गोर गोर बाभनी हथुन त नरियर भी रखले हथुन  तंबाकू पीये के प्रचलन हे  तंबाकू पीये से पेटपीरी ठीक हो जाहे  रियाह के दरद ला ठीक हे  तंबाकू पीले जा लाल मिरचाइ खइले जा खाय में जराको परहेज करे के जरूरत नञ्  मपध॰ पेन्हना ओढ़ना तोरा तो न खाय के ठेकान रहऽ हे न पेन्हे ओढ़े के सहूर  चौबीसो घंटा भाँग खाय आ धथूर चिबावे से फुरसत रहऽ हवऽ मपध॰ पेहनना पेन्हना पहनना इ मेलवा भी अजब बिडंबना हे  सौंसे बगइचा में अटान न हे  लाल लाल साड़ी में जमनकिन हका बूढ़ियन भी कम न हका छौंहिन घंघरा चोली में चमकल चलऽ हे बढ़ बूढ़ा भी चमरौंधा जूता पेहनले धोती कुर्ता फेटा के दमकयले हकइ  मपध॰ पैंचना मिले दानों को सूप आदि से फटककर पछोरना अन्न के मिले दानों को छाँटना या हिगराना राय पैंच रहलियो हे अभी नञ् जइबो  मपध॰ पैंतरा मारना दहनी प्रसव पीड़ा से कराह रहल हल  दरवाजा पर सास आउ ननद निहार निहार के एने ओने के बात कर रहल हल  दरवाजा के बाहर ओकर ससुर अप्पन भाय के साथ ताड़ी के छाँक लगावे के पैंतरा मार रहल हल  मपध॰ पैंतराबाजी सबेरे पैखाना जाय के राह में पारो महतो आउ ओकर परिवार के पैंतराबाजी के कारण जानके पारो महतो आउ ओकर माय सनिचरी पर बालक सिंह नराज होके बोलला चलनियाँ दुस्से हे बड़हनियाँ के  गजब के जमाना हो गेल  अरे ऊ दरद में परेसान हे आउ तोहनी एकर पेट नञ् ओकर पेट बोल रहलें हे  दहनी जो अप्पन माय बाप के पास  मपध॰ पोटना फुसलाना बहलाना मिठमोहना के देखहीं कइसे पोट रहलथुन हें दोसर घड़ी नीम बोकरे लगथुन  मपध॰ प्रातकाली लालाजी के प्रातकाली सुनहुँ  अभी भुरुकवा उगवे कइलइ कि लालाजी पीतर के लोटा लेके खंधा से हो अइला  ई कर्म के हिंया झाड़ा फिरना दिसा फिरना कहल जाहे  कोई कोई कहथुन मैदान गेलियो हल  औरत कहऽ हे एकरा बाहर जाना  हिंया बुतरू सब हग्गऽ हे  मपध॰ फटल पुरान धीरे धीरे ओकर बाप कंजूस के धोकड़ी हो गेलन हल  एक एक पैसा जोड़े लगलन हल  पर्व त्योहार में भी साड़ी साया मुहाल हो गेल हल  ओकर माय आउ ऊ फटल पुरान पहने लगल हल  जउन काननप्रिया दिन में चार बार पाउडर आउ आलता से गोड़ हाँथ रंगऽ हल ओकरा साबुन तक मुहाल हल  मपध॰ फरल मुँह फरल हो सेसे बोलल नञ् जा रहलो हे  मपध॰ फल्हारना जल्दी से फल्हार दे बेटा सब कपड़वन बोजके रख देलिअउ हे सरऽफा में  मपध॰ फसली छोटगर किसान के जिनगी अइसन कि पेउन न छूटे  एने छेद देखाई देलक पेउन लगइलूँ तलगु ओने फट गेल  कहाँ कहाँ सियल जाय  रोग बिमारी लगले रहे  आधा बुतरू सउरे मरे  पानी पइते आधा लड़कोरी मर जाय  फसली प्लेग शूल संघरणी शीतल ज्वर वेद फँकी बाँटे बाकि मौते ईश्वर के साम्राज्य रहे  मपध॰ फाजिल अतिरिक्त बाबा काशी आउ प्रयागराज के तीरथ करे दूसर तीसर बरस जरूर जा हका  कहथुन हमन्हीं मगहियन के हुआँ बुड़बक समझऽ हइ हो  अजोध्या जी में महन जी कहथुन मगह के लोग बुड़बकवा सुक्कुर के कहे भुरुकवा  मगह के तीरथ भी फाजिल में हे सामान्य स्वाभाविक उन्मेष में न बुझा हे मलमास मेला अधिकमास में गया मरे के बाद में  मपध॰ फुतुंगी सरिता के सखी सलेहर बिआह के गीत गा रहलन हल  गाड़ल हरियर बाँस जेकर फुतुंगी पर बान्हल आम के पल्लो  गोहमाठी से छावल मड़वा जेकरा में आम के घुँच्चा लटक रहल हल  मपध॰ फुफिया सास फुफसस नया नोहर हथ  हमनी का कह सकऽ ही तू जाके पुछहुँ न का बात हे काननप्रिया के सास कहलन हल  तूँहीं जाके पुछहुँ  सास हहूँ  बड़ जेठ हहूँ  फुफिया सास कहलन हल  मपध॰ फुलौड़ी भात कहिया पहरोपा होबत कहिया नकपाँचे होबत इ चिंता हे छोटकू जिज्ञासु के  काहे कि पहरोपा दिन फुलौड़ी भात नकपाँचे दिन दूध लावा याद आ जाहे  मपध॰ फुसना बिना उद्घाटन के आज फुसनो सा काम प्रारम्भ न हो रहल हे  चाहे कोई काम सरकारी हो या गैर सरकारी बाकि उद्घाटन जरूर हो रहल हे  मपध॰ फुसुकना उनके मेहरारू महेसरी भी आ गेल  बेना डोलावित फुसुकलक तू गाँव में रेंगनी के काँट लगावइत चलइत ह  गाँव के नवही बिरबिरायल हथुन सब  ऊ सब का खा पी के जइतइ का पेन्ह ओढ़ के अपन मुराद पूरवतइ एकरा से तोरा लेना देना का मपध॰ फूलल अंकुड़ल एक दफे नदी के पानी ला झगड़ा भेल  नीचे के बाभन सब नदी के कच्चा बाँध काटे ला कटिबद्ध रहथन  गोबार भाई हजारन के संख्या में जुटलन  बस फूलल अंकुड़ल चना सब खाथन आउ डंड पेलथन  काहे ला त बाभन सब अइता  बाँध नहिये कटल  अइसे भी बाभन चूतड़ चलाँक जात  मरे मारे से जादे उनखा लड़वावे फँसावे में महारत हासिल हे  मपध॰ फेटा पगड़ी इ मेलवा भी अजब बिडंबना हे  सौंसे बगइचा में अटान न हे  लाल लाल साड़ी में जमनकिन हका बूढ़ियन भी कम न हका छौंहिन घंघरा चोली में चमकल चलऽ हे बढ़ बूढ़ा भी चमरौंधा जूता पेहनले धोती कुर्ता फेटा के दमकयले हकइ  मपध॰ फैट मार फैट के थूर देबउ  मपध॰ फोकराइन फोकराइन गमक रहलो हे दीदी हम नञ् लेबो गोदी  मपध॰ बँसेड़ी बसेढ़ी हम तो एकरा एगो मरद से बँसेड़ी तर बात करते देखलूँ हल मुदा आझ तो साफ हो गेल कि एकर पेट हम्मर पोता के नञ् हे  मपध॰ बंड संड काननप्रिया हँसके कहऽ हल हम मर जइबइ बाबूजी  ओकर मइया भी कहऽ हल मर जो न गे  असीआर होइत हहीं  इनका से कुछो न जुमइत हइन  हमनी दूनो मर जो  बंड संड रहतथु  खूब सौख मौज करे ला होतइन  बिआह काहे ला कइलऽ हल  ओकर बाप हँसके कहऽ हलन दूनो माय बेटी पेर देलें  कभी साड़ी त कभी सलवार कमीज त कभी गहना  केतना फरमाइश पूरा करी  मपध॰ बउआना ढउआना पिरथीवी के परिकरमा में सभे देओता बउआइत ढउआइत रह गेलन हल  बाकि हम्मर गनेस राम राम लिखके अप्पन मूसक वाहन पर बइठ के एक चक्कर लगाके सभनिन के कान काट लेलक हल  मपध॰ बजंतरी के पत्ता राजगीर में तीलसँकरात के मेला हे  सतधरवा बर्हमकुंड में नहा के मामू ममानी आउ मौसी चेंगना मेंगना के साथ आके बजंतरी के पत्ता पर ततले ततले मकर के खिचड़ी के भाप से हाथ मुँह जला रहला ह कि हड़हड़ धड़धड़ होवे लगल  मपध॰ बजनियाँ आज बारात जा रहल हे  दू गो बस चार गो कार आउ एगो टरेक्टर के बेवस्था कइल गेल हे  बस पर नवही लोग पहिलहीं से अधिकार जमा लेलन  एगो कार पर दुल्हा दिनेश आउ सब पर हित नाता भववधी लोग  टरेक्टर पर बजनियाँ आउ सर समान  मपध॰ बज्जड़ धड़धड़ी के जन्नी मरद तो जादे बाहरे हला मुदा फलिस्ता आउ बूढ़ा बूढ़ी काल के गाल में समा गेला  चिड़ारी पर मुरदा ला जगह घट गेल  अइसन मातम हल कि लोग कहथन एही हे भगवान महेश्वर के कोप धड़धड़ी के बज्जड़  मपध॰ बड़ जेठ आय फुआ आगे तो बतयवे न कइलऽ  कलजुगिया चौपाल सबके दलान पर लग जायत  बड़ जेठ मुँह लुका लेतन  उधर नया नया होरी चइता गवाये लगत  दस बजल कि सब झूमइत अपन मेहरारू के गोड़थारी में  रामटहल कहइत कहइत बेयग्गर हो गेलन  नया नोहर हथ  हमनी का कह सकऽ ही तू जाके पुछहुँ न का बात हे काननप्रिया के सास कहलन हल  तूँहीं जाके पुछहुँ  सास हहूँ  बड़ जेठ हहूँ  फुफिया सास कहलन हल  मपध॰ बड़ बड़कोर आँगन में इधर उधर दहेज में मिलल समान रखल हल टीवी पंखा रेफरिजरेटर सिलाई मशीन धुलाई मशीन अर्त्तन बर्त्तन बड़ बड़कोर स्टील के संदूक गोदरेज के अलमारी सोफासेट एक ओरे हीरो होंडा मोटर साइकिल खाड़ हल  मपध॰ बढ़मा ब्रह्मा बढ़मा बिसुन आ किसन जी तो वनमाला पेन्हऽ हथ बाकि तूँ तो मुंडमाला पेन्हबऽ हर घड़ी तूँ उल्टे गंगा बहावऽ हऽ मपध॰ बतकही एगो बूढ़ बोलल बतकही छोड़ऽ  जयमाला के आनंद उठावऽ  लड़की पढ़ल लिखल गुनगर हे  जयमाला के कोई नया तौर तरीका देखावत  मपध॰ बतासा सेनुर बड़का गोटीवाला चेचक उठे त गामे गाम शीतला माय के प्रलयंकर नाच शुरू हो जाय  मघड़ा शीतलामाई के मंदिर जा आउ बतासा सेनुर चढ़ावऽ  ज्ञान विज्ञान से कोसों दूर खेत पथार के जिंदगी  नानी हो आन्हर एही शीतला माय के प्रकोप से  मपध॰ बनच्चर एने ओने मजूरवन के छौंड़ा छौंड़ी साथे खेले जाऊँ त दू दने से धक्का लगे  जा बबुआ एने न आवऽ गढ़िया के लड़का ह हमन्हीं के बुतरू बानर बनच्चर हो मइया भइया मारथुन  चल जा बबुआ चल जा अप्पन गढ़िया दने खेलिहऽ  एने घुर के अप्पन खाँढ़ पहुँचूँ त ममा फटकारे लगथुन कहाँ गेलहीं हल रे ओने माल मुसहर चोर चमार दने खेले जा हँ  ई छौंड़ा बिगड़ जइतइ  मपध॰ बनौड़ी जैसे तैसे बनाई वस्तु दे॰ बनौरी गंगाजी के दखिन छोर मगह दने अपवित्र मानल जाहे  पंडीजी लोग के बनौड़ी अइसने हे  कारण हे मगह के बुद्ध जैन दर्म से प्रभावित रहना  मपध॰ बर विचार मगही पत्रिका के परचार परसार खातिर या गोष्ठी सम्मेलन में हेल मेल के क्रम में अपने सब जे बर विचार दे हथिन ऊ अधार पर हमरा लगऽ हइ कि मगही पत्रिका परिवार के अभियान से मगही में लिखे पढ़े के चलन थोड़े बढ़ले हे आउ हतास कवि लेखक में थोड़े थाड़ जागृति अयले हे  मपध॰ बराती सराती कोई ओन्ने से ढेला फेंक देलक तो एन्ने से ईंट पत्थर चले लगल  देखते देखते बराती सराती कौरव पांडव बन गेलन  जयमाला के जगह कुरुक्षेत्र में बदल गेल  बड़ी समझौला बुझौला पर बराती शांत भेल  मपध॰ बरियाती बारात बर के खाय के भुस्सा नञ् बरियाती खोजे चूड़ा  मपध॰ बरियारी करना कपूतवन के संख्या जादे हे त उ बरियारी करतो आउ सपूतवन के कहतो लंठ कुलबोरन अल्हड़ बिगड़ल  बिगड़ल टैम में तो जलमवे कइलूँ हल त बिगड़ल बने में नमहँसी कौची मपध॰ बरियारी बरिअईं बरियारी देखा रहलहीं हे हमर सरीरवा में पानी बहऽ हइ मपध॰ बरेठा घड़का सुहाग सेज पर बइठल काननप्रिया एक एक आभूषण उतार देलक हल कंगन पहुँची रूपौठी नथुनी कनबाली चनरहार पाजेब बिछिया  सब सुहाग जोड़ा में बाँध के सुहाग सेज पर एक ओर रख देलक हल  सुहाग दीप बुझा के बरेठा लगा के घोर अंधकार में डूब गेल हल  मपध॰ बलबलाना एतना कसके सुइया भोंक देलकइ कि खून बलबला गेलइ  मपध॰ बहरसी कैलास पहाड़ पर महादे के निवास  घर में अकेले पारबती उदास बइठल हथ  कारतिक आ गनेस बहरसी गेल हथ  हमरा जनकारी हे कि अप्पन इयार दोस के हुरपेटला पर तूँ हरमेसा बहरसी ई नाच देखावऽ हऽ  मपध॰ बहिया बैल दुनहुँ मामू बहिया बैल  गाम के बड़गर किसान बाभन भैया आउ पटवारी लालाजी कहथिन ई दुनहुँ कमइते कमइते मर जइतइ  हमन्हीं चौपड़ खेलऽ ही ई सब भिनसरवे हर लेके निकल जाहे  कमइला से धन होवऽ हे जेकरा लक्ष्मी देथिन उ अइसहीं उजिया जइतइ  मपध॰ बाघा हागा अगुर बाघा की  मपध॰ बाबाजी ब्राह्मण साधारणतः अनपढ़ ब्राह्मण के लिए प्रयुक्त गाम घर में केतना जात पात छूआ छूत हे  चमरा असराफ के कुइँया पर न चढ़े  सरोतरी सकलदीपी के बनल न खाय  बभनन के इ ठस्सा कि कुरमी के कहे सतुआ जात आउ कोयरी के कहे सगहा जात  ओने कोयरी कुरमी के गाम में डोम चमार माल मुसहर दुसाध बेलदार के तो बाते छोड़ द बाबाजी भी बेचारन सहमल रहथन न जाने कब भाला गड़ाँसा निकाल देत  मपध॰ बाभनी गोर गोर बाभनी हथुन त नरियर भी रखले हथुन  तंबाकू पीये के प्रचलन हे  तंबाकू पीये से पेटपीरी ठीक हो जाहे  रियाह के दरद ला ठीक हे  तंबाकू पीले जा लाल मिरचाइ खइले जा खाय में जराको परहेज करे के जरूरत नञ्  मपध॰ बामन केतनो बामन सोझा त हँसुआ नियन टेढ़  मपध॰ बाय कष्ट परेशानी बाय आ रहलो हे मपध॰ बाहर जाना लालाजी के प्रातकाली सुनहुँ  अभी भुरुकवा उगवे कइलइ कि लालाजी पीतर के लोटा लेके खंधा से हो अइला  ई कर्म के हिंया झाड़ा फिरना दिसा फिरना कहल जाहे  कोई कोई कहथुन मैदान गेलियो हल  औरत कहऽ हे एकरा बाहर जाना  हिंया बुतरू सब हग्गऽ हे  मपध॰ बिंदुली बुढ़वा भतार पर तीन टिकुली एगो कच्ची एगो पक्की एगो लाल बिंदुली  मपध॰ बिख विष जहर जमीन तो गोल होयवे कइल चेहरा भी गोल चश्मा भी गोल मेहरारू के लुग्गा फट्टा भी गेल  थारी में माड़ भात भी परोसायत तो बिख से भरल  बेटी आयल तो जमीन जायदाद ला आग के टिकिया भी साथे लेते आयल  मपध॰ बिछिया सुहाग सेज पर बइठल काननप्रिया एक एक आभूषण उतार देलक हल कंगन पहुँची रूपौठी नथुनी कनबाली चनरहार पाजेब बिछिया  सब सुहाग जोड़ा में बाँध के सुहाग सेज पर एक ओर रख देलक हल  सुहाग दीप बुझा के बरेठा लगा के घोर अंधकार में डूब गेल हल  मपध॰ बिड़ार खेत में कबड्डी जमल हे  दुनहूँ पाटी में बूढ़ा जवान उगलरेख सब सेल कबड्डी कर रहला ह  एने मुरझाल कुम्हलाल मामू हर बैल लेले बिड़ार जोते ला मुस्तैद हो गेला  मपध॰ बिदाहना बीज छींटकर बीज को ढँकने के लिए हलकी जुताई करना लगी फसल की घास साफ करने अथवा बहुत घनी फसल को छिहर करने के लिए हलकी जुताई करना मकई बिदाहे गेलथुन हे साँझ के अइथुन  मपध॰ बिधंस विध्वंस देओता लोग के जनम देवेवला दक्ष प्रजापति के जग्ग में तू अप्पन प्रधान गण वीरभद्र के भेज के जग्ग बिधंस करइलऽ आ ओकरे हाँथे उनकर मूड़ी छोपवा के बकरा के मूड़ी लगवइलऽ हल  मपध॰ बिधुनना सोहाग केतना अनमोल हे केतना टुनकी हे सात तह के भीतर सोहाग के सेनुर लुका के रखल जाहे  अपने लोग ओकरा सात तह से भी निकाल के बिधुन के छोड़ देली  मपध॰ बिनाना छउँड़ी एतना जोड़ से काहे ल बिना रहले ह जी एक घंटा से मपध॰ बिरबिरायल उनके मेहरारू महेसरी भी आ गेल  बेना डोलावित फुसुकलक तू गाँव में रेंगनी के काँट लगावइत चलइत ह  गाँव के नवही बिरबिरायल हथुन सब  ऊ सब का खा पी के जइतइ का पेन्ह ओढ़ के अपन मुराद पूरवतइ एकरा से तोरा लेना देना का मपध॰ बिसबिसाना दाँत में हलका दर्द होना ए काका साँच कहला पर लोग तिरमिराए लगऽ हथ लछुमन के बात बीचे में काट देलन आ रामटहल कह बइठलन तिरमिरी तो हमरा लगवे करत  डंक मारला पर हो बबुआ बिसबिसयबे करऽ हे आ ऊ डंक तो हमरे लगत  मपध॰ बिसुखाना गइया बिसुखा गेलइ सेसे कम दूध ममोसर होवऽ हे  मपध॰ बीजे बिज्जे बराती के स्वागत सत्कार में भी कमी रह गेल  यहाँ तक कि दुल्हा के मामू के अंगेआ भी न मंगाएल से रात भर भूखे रह गेलन  दुल्हा के फूफा के बीजे भी न होयल से रात भर मिठाई फाँक के रह गेलन  मपध॰ बुट्टा कसना अभी ढंग चोखइवो नञ् कइलऽ हे आउ भउजी भउजी करके बुट्टा कसे अइलऽ हे मपध॰ बुनिया झरवाना बुनिया झरवा रहलथुन हे एक घंटा बाद अइथुन  मपध॰ बुर्राक दे॰ बुराक गोर मातृकुल में हम भूकंप लेले अइलूँ  अदमी हकूँ उ गुनी जलम लेलूँ  देवता होतूँ हल त अवतार लेतूँ हल  हम तो निखालिस मगहिया भुच्चड़ हलूँ कार गोर के मिलल संतति  नानी हल गोर बुर्राक आउ नाना हला कार करइठा  मपध॰ बेआपना बियापना धीरे धीरे बोतल के नीसा चढ़इत सूरज लेखा ढले लगल  सबके चेहरा पर ढिबरी जरइत हल  तरूआठी के आग अपने आप बुझा जाहे ओइसहीं शराब के नीसा  सबके मन में डर बेआपल हे  मपध॰ बेकहन दादी के बात उनखर कान में पड़ल कि ऊ खजूर के छड़ी फटकारथुन ओ एने आवऽ अइसन लप्पड़ मारबउ कि हग देमऽ सार  बिलकुल बेकहन हे  गुरुओजी अइसने अन्नस हका  सोचलूँ हल कि दुझरा पर बैठता त बाल बुतरू के सँभाले रहता  मपध॰ बेकहल महादे अभी तो दुन्नो बेटा भी घर में न हथुन  हमर नाच के देखनिहार अकेले तूँहीं रहबऽ पारबती ताना मारइत आय हाय चलनी दुसलक सूप के जेकरा में बहत्तर छेद दुन्नो बेटा बेकहल नियर अप्पन मरजी से जहाँ तहाँ काम करइत रहऽ हथुन  मपध॰ बेटिहा बेटी का पिता या अभिभावक वधू पक्ष के लोग गाँव के ई पहिला बारात हे जेकरा में खाली झार फानुस में पच्चीस हजार रुपइया पर तितकी रख देवल गेल  बैंड बाजा आउ नाच समियाना में जे पैसा लगावल गेल ऊ बेटिहा के तीन कट्ठा जमीन के बंधक रखे से आयल हे  बेचारा बेटिहा के नीन उपह गेल हे  खेवा खरची चलावे ला परिवार के जे थुम्ही हल ओहो भरभरा के धरती धयले हे  दस कट्ठा नफीस जमीन देखते देखते रजिस्ट्री ऑफिस में गोल हो गेल  बेटिहा के पैसा कौन कौन रूप में लुटावल जायत नोट के गड्डी में दियासलाई से तितकी नेसल जायत सब अन्हरकोठरी में बंद हे  मपध॰ बेबोलहटा के महादे ठहरऽ ठहरऽ  बड़की सउतिन के कहानी तू भुला गेलऽ हे  ऊ बेबोलहटा के जग्ग में गेलथुन हल  उहाँ आदर सत्कार त दूर सीधे मुँह से केउ बात भी न कइलन आ अपन देह में आग लगाके उनका जरे पड़ गेलइन हल  मपध॰ बोकरना नीम मिठमोहना के देखहीं कइसे पोट रहलथुन हें दोसर घड़ी नीम बोकरे लगथुन  मपध॰ बोय फुटना अब जाके बोय फुटलइ त समान सब पकड़इलइ  मपध॰ बौंख बौंखा बौंखी अत्यन्त तेज हवा का झोंका क्षणिक आँधी धूल भरी चक्कर काटती आँधी हावा के सोझे खिड़की से हवा के एगो बौंख आएल आउ दिवार पर लगल भगवान के कैलेंडर पलट गेल  मपध॰ बौंखना मगही में लेख निबंध लिकेवला भाय बहिन भी कम से कम संदर्भ दे हथ आउ अगर देतन भी त कहाँ के घव आउ कहाँ के पव वला  आदमी बौंखते रहे उनकर फुटनोट में वर्णित संदर्भ ग्रंथ के खोजे में  की मजाल हे कि दस में से पाँचो संदर्भ सही निकल जाय  मपध॰ बौड़म बुड़बक ए गेंदाजी तों ह भोले बाबा नियन बौड़म बुड़बक  गंगा मइया के कोई अदना अदमी देवता संभार सकऽ हइ  जखनी ऊ स्वर्ग से उतरलथिन तखनी हलइ केकरो दम जे कि ऊ माय के संभार सके  शिवे जी न संभरलथिन जी  मपध॰ ब्यौंत शंकर बाबा जब तांडव करे लगऽ हथिन तब केकरो कोई ब्यौंत न लगऽ हे सिवा टुकुर टुकुर तके के चाहे कोठी के सान्ही में लुका जायके  मपध॰ भटभटाना काहे ल भटभटा रहलें ह एक घंटा से  मपध॰ भद भद से नीचे गिर गेलइ  मपध॰ भदारना दुनहुँ भइवा के एकल्ले मार के भदार देलकइ  मपध॰ भरगर बाबा के भरगर संबोधन से गेंदा पांडे पुलपुला गेला हाँ जजमान अपने ठीके कहऽ हथिन  हम पढ़लिअइ कहाँ जजमान  लिख लोढ़ा पढ़ पत्थल रह गेलिअइ  अपने नियन जजमनका हइ बाबू माय मंदिरे में ठेका देलका गुरुपिंडा के दरसने न भेल  आउ हकियो सरोतरी बर्हामन  मपध॰ भरठना कलजुग में वर्णाश्रम धर्म भरठ रहलो ह न  सब वरण अप्पन क्षण बदल देतो  बाभन भीख माँगतो  क्षत्री हर जोततो  वैश्य वीख पादतो आउ शूद्रवन तोरा अइसन के टाँग उठइतो  इ कहके बाबा खीं खीं हँसला आउर गेंदाजी जय जजमान कहके दोसर दुआरी झाँके चलला  मपध॰ भरता भुरता मिनट के अंदर इ हल्ला इ तहलका कि कौन खिचड़ी खाय कौन लुग्गा समेटे कौन मोटरी सँभारे  गिरते पड़ते भागल भागल सभे जने धुनी बर दने आके ठहरला  इ तो खैर समझहु कि पहड़वा के पथलवा थोड़े बहुत दरदरा के रह गेलइ न तो जइसन ठीक पहड़वे तले भीड़ हलइ लोगन तो भरते हो जइता हल  मपध॰ भरौंसा भरोसा अपने से देख आवऽ दोसर पर भरौंसा नञ् करना चाही  मपध॰ भववधी आज बारात जा रहल हे  दू गो बस चार गो कार आउ एगो टरेक्टर के बेवस्था कइल गेल हे  बस पर नवही लोग पहिलहीं से अधिकार जमा लेलन  एगो कार पर दुल्हा दिनेश आउ सब पर हित नाता भववधी लोग  मपध॰ भागल भागल एतना सुनते हम्मर चचा पर भूत सवार हो गेल  तरबा के लहर कपार भोनुआ नौकरवा के हँकयलका लाव तो कोड़वा रे  केकरा पर फूल गेल ह हमरा पर फूलले ह आउ केकरा पर दू कौड़ी के गुरु सार  गुरुजी इ तेवर देखके अब लेबऽ कि तब लेबऽ भागल भागल दू कोस दूर हरसेनिये पहुँच गेला हाँफते हाँफते  जान बचल लाखो पइलूँ  जमींदार हीं गुरुअइ करना बाघ के जबड़ा में फँसना हे  मपध॰ भाट महिन प्रकृति हे थोड़ा अराजक  थोड़ा अराजक तो कवियन कलाकरवन के होहीं पड़ऽ हे न त उ हो जइता भाट महिन  मपध॰ भार पड़ना पनरह दिन से बड़ी भार पड़ रहलो हे देह टटा रहलो हे  मपध॰ भाला गड़ाँसा गाम घर में केतना जात पात छूआ छूत हे  चमरा असराफ के कुइँया पर न चढ़े  सरोतरी सकलदीपी के बनल न खाय  बभनन के इ ठस्सा कि कुरमी के कहे सतुआ जात आउ कोयरी के कहे सगहा जात  ओने कोयरी कुरमी के गाम में डोम चमार माल मुसहर दुसाध बेलदार के तो बाते छोड़ द बाबाजी भी बेचारन सहमल रहथन न जाने कब भाला गड़ाँसा निकाल देत  मपध॰ भुखले पियासले सरिता के आँख के लोर सुखवो न करऽ हल कि फिर आँसू के तूफान आ जा हल  भुखले पियासले अपन जिनगी के बारे में सोचित दिन रात उ घुटइत रहऽ हल  मपध॰ भुखाल भुक्खल भूखा अभी फरीचो नञ् होले हे आउ सुरूज महराज के अरग देवहुँ लगलथिन सब भुखाल परवैती लोग  मपध॰ भुचुंग भुचंग करिया कार हम्मर नाना काला भुचुंग खाँटी किसान एकठौए हर जोते वाला  कमे उमर में काल कवलित हो गेला  मपध॰ भुच्चड़ सिकंदर महान के सिंधु नदी के तलछट में रहेवाला भुच्चड़ भुजंग कृष्णवर्णी अग्रहरवन रगेद रगेद के मारे लगलइ  इ मगह के भुच्चड़ प्रदेश हे  बाबा काशी आउ प्रयागराज के तीरथ करे दूसर तीसर बरस जरूर जा हका  कहथुन हमन्हीं मगहियन के हुआँ बुड़बक समझऽ हइ हो  अजोध्या जी में महन जी कहथुन मगह के लोग बुड़बकवा सुक्कुर के कहे भुरुकवा  मातृकुल में हम भूकंप लेले अइलूँ  अदमी हकूँ उ गुनी जलम लेलूँ  देवता होतूँ हल त अवतार लेतूँ हल  हम तो निखालिस मगहिया भुच्चड़ हलूँ कार गोर के मिलल संतति  नानी हल गोर बुर्राक आउ नाना हला कार करइठा  मपध॰ भुरकुंडा सत्तू पिसइलो चाउर भून के घी राबा मिलाके भुरकुंडा बनलो चूड़ा भुँजा चाउर दाल घी तेल मिचाई सब हे  हाड़ी हड़ुला मिल जात त रसोई रंधा जात  मपध॰ भुरकुस मार के भुरकुस कर देबउ जहाँ गारी देले हें त  निम्मल दुब्बर समझ लेलहीं हे  मपध॰ भुस्सा भूसा बर के खाय के भुस्सा नञ् बरियाती खोजे चूड़ा  मपध॰ भोंदू सब तो अउरते हे पढ़ल लिखल हे  भोंदू भाव न जाने पेट भरे से काम  मँड़वा गड़ा गेल माटी कोड़ा गेल कोहबर सज गेल हरदी हाड़ में लगावल जाइत हे  बिआह के गीत केकरो याद न कैसेट बज रहल हे  मपध॰ भोगारना दुलहवा लड़कीया के भोगार देलकइ  मपध॰ मंगटीका मइया लंबी स्वाँस लेके कहऽ हल तोरा तो बिआह में मिलवे करतउ  पहिनिहें न  ऊ चुप्पी लगा जा हल  सपना बुने लगऽ हल पाँव में पायल कान में झुमका हात में कंगन मांग में मंगटीका नाक में नकबेसर गला में सोना के चनरहार सुहाग जोड़ा में लिपटल मपध॰ मइयो दइयो बस हो गेलो मइयो दइयो अब गाड़ी में बइठऽ मपध॰ मइला मैला गूह पाखाना जजमान सच्चे अजगुत देखलियो  डुबकी लगइलियो कि हहा के सामने से गंगाजी गायब हम तो अकबका के बइठ गेलियो  कुछ क्षण ला दिमाग एकदम सुन्न हो गेलो  उठके भागते भागते फेर पनिया आ गेलो  ऊ जे बिन पानी के गंगाजी देखलियो ओकरा से आझो दिमाग सनसना जाहे  ऊ गड्ढा पाँका मछली सोंस कुछ समझ में न आवे  पीठ पर पानी छलछला के पड़लो  मुँह में कादो मइला मपध॰ मगह मगध मगह में बैकठपुर के शिव मंदिर प्रसिद्ध हे  फागुन अइते गेंदा पंडा आ गेला  जजमान हीं से धान गेहूँ धनियाँ मिरचाई हर साल ले जा हका  बाबा काशी आउ प्रयागराज के तीरथ करे दूसर तीसर बरस जरूर जा हका  कहथुन हमन्हीं मगहियन के हुआँ बुड़बक समझऽ हइ हो  अजोध्या जी में महन जी कहथुन मगह के लोग बुड़बकवा सुक्कुर के कहे भुरुकवा  मगह के तीरथ भी फाजिल में हे सामान्य स्वाभाविक उन्मेष में न बुझा हे मलमास मेला अधिकमास में गया मरे के बाद में  मगह के दुआरी पर आवल कुत्तो के न भगावल जा हे  मपध॰ मगहिया बाबा काशी आउ प्रयागराज के तीरथ करे दूसर तीसर बरस जरूर जा हका  कहथुन हमन्हीं मगहियन के हुआँ बुड़बक समझऽ हइ हो  अजोध्या जी में महन जी कहथुन मगह के लोग बुड़बकवा सुक्कुर के कहे भुरुकवा  मातृकुल में हम भूकंप लेले अइलूँ  अदमी हकूँ उ गुनी जलम लेलूँ  देवता होतूँ हल त अवतार लेतूँ हल  हम तो निखालिस मगहिया भुच्चड़ हलूँ कार गोर के मिलल संतति  नानी हल गोर बुर्राक आउ नाना हला कार करइठा  मपध॰ मघड़ा बड़का गोटीवाला चेचक उठे त गामे गाम शीतला माय के प्रलयंकर नाच शुरू हो जाय  मघड़ा शीतलामाई के मंदिर जा आउ बतासा सेनुर चढ़ावऽ  ज्ञान विज्ञान से कोसों दूर खेत पथार के जिंदगी  नानी हो आन्हर एही शीतला माय के प्रकोप से  मपध॰ मनमनाल बूढ़ा शादी करे ले मनमनाल हथुन  मपध॰ मनरा मानर डाड़ के देउता मनरा पर  मपध॰ ममा दादी दे॰ मामा एने ओने मजूरवन के छौंड़ा छौंड़ी साथे खेले जाऊँ त दू दने से धक्का लगे  जा बबुआ एने न आवऽ गढ़िया के लड़का ह हमन्हीं के बुतरू बानर बनच्चर हो मइया भइया मारथुन  चल जा बबुआ चल जा अप्पन गढ़िया दने खेलिहऽ  एने घुर के अप्पन खाँढ़ पहुँचूँ त ममा फटकारे लगथुन कहाँ गेलहीं हल रे ओने माल मुसहर चोर चमार दने खेले जा हँ  ई छौंड़ा बिगड़ जइतइ  मपध॰ ममोसर मयस्सर गइया बिसुखा गेलइ सेसे कम दूध ममोसर होवऽ हे  मपध॰ मर मजाक सभे बराती के दुआर लगावे में परेशान  केकरो दिल दिमाग हाँथ में नञ्  बराती हे मर मजाक होयवे करत  मपध॰ मरहिन्ना मरहिन्ना काटे गेलथुन हे साँझ के अइथुन  मपध॰ मलसी एक मलसी तेल लग गेलइ  मपध॰ महतमाइन चुप कुलबोरनी चारो बगली ढिंढा फुलैले चलतो आउ एहाँ आके महतमाइन बन रहल हे मपध॰ माट मारना माट नञ्मारे देबो लेना हो त लऽ  मपध॰ माड़ भात जमीन तो गोल होयवे कइल चेहरा भी गोल चश्मा भी गोल मेहरारू के लुग्गा फट्टा भी गेल  थारी में माड़ भात भी परोसायत तो बिख से भरल  बेटी आयल तो जमीन जायदाद ला आग के टिकिया भी साथे लेते आयल  मपध॰ मातल नीन में मातल अदमी के कउन भरोसा  मपध॰ मामू ममानी राजगीर में तीलसँकरात के मेला हे  सतधरवा बर्हमकुंड में नहा के मामू ममानी आउ मौसी चेंगना मेंगना के साथ आके बजंतरी के पत्ता पर ततले ततले मकर के खिचड़ी के भाप से हाथ मुँह जला रहला ह कि हड़हड़ धड़धड़ होवे लगल  मपध॰ मार लाठी बढ़नी आ मार बढ़नी रे भिछनी मेहरारुओ ओही लगन के  माथ पर भर चुरुआ तेल थोप देत आ सुतले सुतले दाल रोटी काँड़ी से पिया देत  सोनामति फुआ बीड़ी लेलन आ धूँक मारइत टुघरइत चल देलन अपन पलानी में  मपध॰ माल मुसहर गाम घर में केतना जात पात छूआ छूत हे  चमरा असराफ के कुइँया पर न चढ़े  सरोतरी सकलदीपी के बनल न खाय  बभनन के इ ठस्सा कि कुरमी के कहे सतुआ जात आउ कोयरी के कहे सगहा जात  ओने कोयरी कुरमी के गाम में डोम चमार माल मुसहर दुसाध बेलदार के तो बाते छोड़ द बाबाजी भी बेचारन सहमल रहथन न जाने कब भाला गड़ाँसा निकाल देत  एने ओने मजूरवन के छौंड़ा छौंड़ी साथे खेले जाऊँ त दू दने से धक्का लगे  जा बबुआ एने न आवऽ गढ़िया के लड़का ह हमन्हीं के बुतरू बानर बनच्चर हो मइया भइया मारथुन  चल जा बबुआ चल जा अप्पन गढ़िया दने खेलिहऽ  एने घुर के अप्पन खाँढ़ पहुँचूँ त ममा फटकारे लगथुन कहाँ गेलहीं हल रे ओने माल मुसहर चोर चमार दने खेले जा हँ  ई छौंड़ा बिगड़ जइतइ  मपध॰ मिठमोहना मिठमोहना के देखहीं कइसे पोट रहलथुन हें दोसर घड़ी नीम बोकरे लगथुन  मपध॰ मिन्नत मनौअल व्यापारी वर्ग के लोग से भी भरपूर मिन्नत मनौअल करे पड़तइ काहे कि बड़ा स्तर पर कोय आंदोलन में पैसा के भी आवश्यकता होवऽ हइ  मपध॰ मिरचाइ गोर गोर बाभनी हथुन त नरियर भी रखले हथुन  तंबाकू पीये के प्रचलन हे  तंबाकू पीये से पेटपीरी ठीक हो जाहे  रियाह के दरद ला ठीक हे  तंबाकू पीले जा लाल मिरचाइ खइले जा खाय में जराको परहेज करे के जरूरत नञ्  मपध॰ मिरजा माल महराज के मिरजा खेले होली  मपध॰ मीर घाट ईर घाट कातिक तो तोर अगिनबेटा हथुन  निछत्तर लोक में छव किरितिका लोग उनकर पालन पोसन कइलन हल  कातिक जनमलन ईर घाट पालल पोसल गेलन मीर घाट आउ माय कहइली हम  मपध॰ मुँहजबानी मुँहजमानी हम बराबर वाणावर पहाड़ी के बारे में किताब में पढ़ली हल  कुछ लोग मुँहजबानियों एक्कर जिकिर हमरा से करित रहलन हे  मपध॰ मुँहजूठी अरिछन परिछन कोहबर के विधि विधान के बाद दुल्हन के खीर में हाथ डाले ला आउ मुँहजूठी ला सास ननद जेठानी फुफिया सास घिघिया के रह गेलन हल बाकि काननप्रिया एको कोर न खा सकल हल  फुफिया सास बोललन हल मिलतइन न जे भाग में होतइन से मिलवे करतइन  पहिले मुँहजूठी के नेग हइ  दुल्हिन के चाही मुँहजूठी कर लेथ  गोतिया भाई के खिआवे में देर हो रहल हे  लोग भूखे पिआसे हथ  मपध॰ मुँहझँपे बूढ़ी महतमाइन बोलला परसों मुँहझँपे चललियो  पंद्रह आदमी के जमात हो  एक रात चंडी ठहरलियो मउसी के बेटी हीं  आज हिंया सीमा में ठहरल हियो  दूर के रिश्तेदार हला मुदा न चिन्हलका बगइचे ठीक हे  मपध॰ मुँहदेखनी मइया का जनी कउची खिया के भेज देलथिन हे कि भूखे न लगलइन हे  मुँहदेखनी का जानी खूब खोजइत होथुन हे सीतलमनिया  करनफुलवा दे देहुन  नौकरिहा ननद हहूँ  मपध॰ मुरझाल कुम्हलाल खेत में कबड्डी जमल हे  दुनहूँ पाटी में बूढ़ा जवान उगलरेख सब सेल कबड्डी कर रहला ह  एने मुरझाल कुम्हलाल मामू हर बैल लेले बिड़ार जोते ला मुस्तैद हो गेला  मपध॰ मुलुर मुलुर अपसड़ के खुदाई में मिलल वराह के मूर्ति आउ सौ कोसी तलाब अपने आप में ढेर इतिहास समेटले हे  ई सब विकास के परबत्ती पहाड़ मुलुर मुलुर देखते आल हे  मपध॰ मेंही दे॰ मेहिन नरेंद्र के लगइत हल कि ओही पास हएलक हे  ऊ रोहित के चाल कइलक आउ पाँच सौ रुपइया देइत कहलक कि बजार से मेंही दाना वाला निमनका लड्डू ले आवे  मपध॰ रजना खइते खइते मन रज गेलइ  बस करऽ अब मन रज गेलो जिलेबी खइते खइते  मपध॰ रदबुद राते भर में रदबुद कर देलकइ एकदम से  मपध॰ रहस रहस्य पारबती मुँह ऐंठ के रहे द रहे द सब देओता के भितरिया रहस हम नीक तरी जानऽ ही  देवलोक में केउ दूध के धोवल न हे  मपध॰ राँड़ विधवा राँड़ के बेटा साँढ़ नियन  मपध॰ राँड़ मोसमात राँड़ मसोमात आ दीनानाथ जइसे ई राँड़ मोसमात के दहँज रहलो हे छउँड़ी ओइसहीं एकरा धुएँ के राँड़ कर दिहऽ  मपध॰ राड़ नीच बात या सलाह न मानने वाला निकम्मा भोड़ रोहिया जमींदारी हे लठमारी तागद के खेल  गेंदा जी बाबा सामने कहथिन या कहूँ उकसैथिन देखऽ मालिक  राड़ जात लतियइले  छुछुंदर के माथा में चमेली के तेल लगइबऽ त ऊ आउ छुछुअइतो  मपध॰ राबा सत्तू पिसइलो चाउर भून के घी राबा मिलाके भुरकुंडा बनलो चूड़ा भुँजा चाउर दाल घी तेल मिचाई सब हे  हाड़ी हड़ुला मिल जात त रसोई रंधा जात  मपध॰ रिक्ता रिक्त तिथि चौथ चतुरदस नोम्मी रिक्ता जे जइता से अपने सिखता  मपध॰ रियाह गोर गोर बाभनी हथुन त नरियर भी रखले हथुन  तंबाकू पीये के प्रचलन हे  तंबाकू पीये से पेटपीरी ठीक हो जाहे  रियाह के दरद ला ठीक हे  तंबाकू पीले जा लाल मिरचाइ खइले जा खाय में जराको परहेज करे के जरूरत नञ्  मपध॰ रूपौठी सुहाग सेज पर बइठल काननप्रिया एक एक आभूषण उतार देलक हल कंगन पहुँची रूपौठी नथुनी कनबाली चनरहार पाजेब बिछिया  सब सुहाग जोड़ा में बाँध के सुहाग सेज पर एक ओर रख देलक हल  सुहाग दीप बुझा के बरेठा लगा के घोर अंधकार में डूब गेल हल  मपध॰ रोट मोटी मीठी रोटी देवता देवी को अर्पण करने का प्रसाद या पकवान रोट बन रहले हऽ आधा घंटा में तैयार हो जइतो  मपध॰ लंगटीनी जे मरद के साथ ई पेट फुलैलके हे ओकरे घर जाय  ई लंगटीनी के घर से निकाले में फयदा हके  मपध॰ लंगड़ा बिच्छा बिच्छू देख लेलहीं हुलचुल्ली के मजा मरलकउ ने लंगड़ा डंक  मपध॰ लंठ कपूतवन के संख्या जादे हे त उ बरियारी करतो आउ सपूतवन के कहतो लंठ कुलबोरन अल्हड़ बिगड़ल  बिगड़ल टैम में तो जलमवे कइलूँ हल त बिगड़ल बने में नमहँसी कौची मपध॰ लगनउती बिहउती साड़ी चंद्रकांती लगनउती कपड़ा उतार के माय के सूतीवाला साड़ी पेन्ह लेलक  सिंगार पटार खँखोर खँखोर क चुल्हा में डाल देलक  का जानी कउन मंतर पढ़वलन कि चंद्रकांती जयमाला मजलिस में जाय ला तइयार हो गेल  फिना से लगनउती साड़ी लहँगा चोली ओढ़नी धारन करके खटपरूस औरत लेखा पाँव बढ़ावित गेल  मपध॰ लगना क्रि॰ मवेशियों का दूध देना हँसी मजाक या छेड़खानी करना सं॰ हल की मूठ परिहथ भेड़ आदि के झुंड का अगुआ भेड़ स्त्री॰ लगनी भारी झनझन हो ओकरा से मत लगऽ  मपध॰ लगाना बझाना जा काहे ल लगा बझा के बोल रहलऽ हे  मपध॰ लछमिनियाँ ई गाय बड़ी लछमिनियाँ हो जब से अइलो हे दिन बदल गेलो हे  मपध॰ लठमारी जमींदारी हे लठमारी तागद के खेल  गेंदा जी बाबा सामने कहथिन या कहूँ उकसैथिन देखऽ मालिक  राड़ जात लतियइले  छुछुंदर के माथा में चमेली के तेल लगइबऽ त ऊ आउ छुछुअइतो  मपध॰ लड़कोरी छोटगर किसान के जिनगी अइसन कि पेउन न छूटे  एने छेद देखाई देलक पेउन लगइलूँ तलगु ओने फट गेल  कहाँ कहाँ सियल जाय  रोग बिमारी लगले रहे  आधा बुतरू सउरे मरे  पानी पइते आधा लड़कोरी मर जाय  फसली प्लेग शूल संघरणी शीतल ज्वर वेद फँकी बाँटे बाकि मौते ईश्वर के साम्राज्य रहे  मपध॰ लपलपाना बकड़िया कुल्ले लतिया लपलपा गेलो  मपध॰ लाय हमरा लाय बड़ अच्चा लगऽ हइ  मपध॰ लिट्टा अजलत के खिस्सा भात पर लिट्टा  मपध॰ लूर लच्छन न जी कउनो खास बात न हे  हम तो तोरे लूर लच्छन से बरमहल उदास हो जाही  मपध॰ लेखा घर घर देखा एके माय महेसरी लोर चुआवित घिघिआयल चंद्रकांती बाप के पगड़ी के लाज बचा लऽ  तोरे ला नफीस दस कट्ठा के पलौट पर टिकिया रख देली  जा सबके बिआह में आझ एहे देखे के मिलइत हे  घर घर देखा एके लेखा  मपध॰ लोढ़ी सिलउटी इहे तरह देखलिअइ कि कत्ते गोटा हीं दुर्लभ मूर्ति लोढ़ी सिलउटी के रूप में उपयोग में आ रहले हल  ई तो बस एगो नमूना हलइ धरोहर के दुर्दशा के  मपध॰ लोहराइन लोहराइन गमके के चलते मछली नञ् पसंद करऽ हियो बकि मीट मुरगा खा हिअइ  मपध॰ लौंडा बैंड बाजा पर सड़क के किनारे चुहो चुटरी डांस कर रहल हे  रामटहल लौंडा के फेल कयले हथ  मपध॰ लौंद मगह के कुंभ हे लौंद  मपध॰ वीख बिख विष कलजुग में वर्णाश्रम धर्म भरठ रहलो ह न  सब वरण अप्पन क्षण बदल देतो  बाभन भीख माँगतो  क्षत्री हर जोततो  वैश्य वीख पादतो आउ शूद्रवन तोरा अइसन के टाँग उठइतो  इ कहके बाबा खीं खीं हँसला आउर गेंदाजी जय जजमान कहके दोसर दुआरी झाँके चलला  मपध॰ शौख शौक ई घर में बेटा के बिआह करके एको शौख न पूरा होयल  समधी हमर एगो हीत नाता के पैरपूजी में अच्छा कपड़ा न देलन  बराती के स्वागत सत्कार में भी कमी रह गेल  मपध॰ सँभरना परिवार के नीक तरी चलावे के सरजाम तू कभी जुटैलऽ हे सब्भे लोग तोर बेढंगी गिरहत्ती के खिल्ली उड़ावऽ हथ  जेकरा से दू गो बेटा न सँभरल ऊ आउ कउन काम कर सकऽ हे मपध॰ संघत संगत संगति जइसन संघत में लोग बइठऽ हे ओकर बुद्धि भी ओइसने हो जाहे  जिनगी भर तूँ एक्को लुरगर इयर दोस रखलऽ मपध॰ सउर प्रसूति गृह जिज्ञासु के सउर में कि डालल गेल ह कि ऊ जिनगी भर घुमक्कड़ बनल हका भटकत रहना उनकर शगल बन गेल ह  छोटगर किसान के जिनगी अइसन कि पेउन न छूटे  एने छेद देखाई देलक पेउन लगइलूँ तलगु ओने फट गेल  कहाँ कहाँ सियल जाय  रोग बिमारी लगले रहे  आधा बुतरू सउरे मरे  पानी पइते आधा लड़कोरी मर जाय  मपध॰ सकलदीपी शाकद्वीप के निवासी ब्राह्मण ब्राह्मणों का एक भेद जो चिकित्सा शास्त्र में निपुण होते हैं गाम घर में केतना जात पात छूआ छूत हे  चमरा असराफ के कुइँया पर न चढ़े  सरोतरी सकलदीपी के बनल न खाय  बभनन के इ ठस्सा कि कुरमी के कहे सतुआ जात आउ कोयरी के कहे सगहा जात  ओने कोयरी कुरमी के गाम में डोम चमार माल मुसहर दुसाध बेलदार के तो बाते छोड़ द बाबाजी भी बेचारन सहमल रहथन न जाने कब भाला गड़ाँसा निकाल देत  मपध॰ सगहा जात गाम घर में केतना जात पात छूआ छूत हे  चमरा असराफ के कुइँया पर न चढ़े  सरोतरी सकलदीपी के बनल न खाय  बभनन के इ ठस्सा कि कुरमी के कहे सतुआ जात आउ कोयरी के कहे सगहा जात  ओने कोयरी कुरमी के गाम में डोम चमार माल मुसहर दुसाध बेलदार के तो बाते छोड़ द बाबाजी भी बेचारन सहमल रहथन न जाने कब भाला गड़ाँसा निकाल देत  मपध॰ सटना पटना चल सट पट के सुत जाम  जाड़ा के तो दिन हइ  मपध॰ सटाक सटाक मारना काहे ल घोंड़वा के सटाक सटाक मार रहलहो हऽ मपध॰ सटाना चिपकाना मिलाना स्पर्श कराना बकाया सधाना वसूल करना बेटी मान जो अप्पन हठ छोड़ दे  जउन सामान हम दे चुकली ओकरा सटावे में ठीक न हे  ओकर दाम भी न मिलत  मपध॰ सतुआ जात गाम घर में केतना जात पात छूआ छूत हे  चमरा असराफ के कुइँया पर न चढ़े  सरोतरी सकलदीपी के बनल न खाय  बभनन के इ ठस्सा कि कुरमी के कहे सतुआ जात आउ कोयरी के कहे सगहा जात  ओने कोयरी कुरमी के गाम में डोम चमार माल मुसहर दुसाध बेलदार के तो बाते छोड़ द बाबाजी भी बेचारन सहमल रहथन न जाने कब भाला गड़ाँसा निकाल देत  मपध॰ सधाना महामार काहे कर रहलहीं हे तों सब असल के होबइ त सधा लेबइ  मपध॰ समुच्चा समूचा महादे जदि हम जहर न पीती हल तब समुच्चे संसर भसम हो जात हल  पारबती तब बचावे के जिमवारी न लेके समुच्चा संसार के नाश करे के काम तूँ अप्पन माथा पर काहे लादले फिरऽ ह मपध॰ समुच्चे समूचे महादे जदि हम जहर न पीती हल तब समुच्चे संसर भसम हो जात हल  पारबती तब बचावे के जिमवारी न लेके समुच्चा संसार के नाश करे के काम तूँ अप्पन माथा पर काहे लादले फिरऽ ह मपध॰ समुन्नर समुन्दर समुद्र पारबती गाल काहे बजा रहलऽ हे तू तो जिनगी भर अलबलाहे रह गेलऽ  समुन्नर के मथे से जे चौदह गो रतन निकलल हल ओकरा में एक भी नीमन चीज तोरा परापित भेल मपध॰ सम्हारना सँभालना काला राम के सम्हारल गोरा गूह के चपोतल  मपध॰ सर सामान अब गौना में का होत ओकरो में बचल खुचल तिलक पूरा करे पड़त  सर सामान से लादे पड़त  गौना में भी अब कम नाज नखरा न हे  हम्मर घर बसवे ला हम्मर बाबूजी के घर उजड़ गेल  ई गहना गुड़िया कपड़ा लत्ता सर सामान सब बाबूजी के खून में सनल हे  काननप्रिया तब बोलल हल त सुन ल माय जब तक ई तिलक के सर सामान हम्मर बाप माय के लौटा न देबऽ तब तक हम तोहर घर के अन्न पानी ग्रहण न करबो चाहे हम्मर जान काहे न चल जाय  मपध॰ सरोतरी श्रोत्रिय बर्हामन बाबा के भरगर संबोधन से गेंदा पांडे पुलपुला गेला हाँ जजमान अपने ठीके कहऽ हथिन  हम पढ़लिअइ कहाँ जजमान  लिख लोढ़ा पढ़ पत्थल रह गेलिअइ  अपने नियन जजमनका हइ बाबू माय मंदिरे में ठेका देलका गुरुपिंडा के दरसने न भेल  आउ हकियो सरोतरी बर्हामन  बाबा के बकार फूटल एही तो कलजुग के परभाव हे  तूँ बर्हामन होके न पढ़लऽ  वेद के श्रुति कहल जाहे  तोहनहीं सरोतरी के माने हे जे श्रुति यानी वेद पढ़े ओही सरोतरी हे  बाकि कलजुगवा केकरो छोड़तो बाबाजी  मपध॰ ससारना लावऽ ससार दे हियो दस मिनट में ठीक हो जइबऽ अपने न अपना के काम दे हे  मपध॰ ससुरइतिन सरिता अब ससुरइतिन हो गेल हल  ससुरार में सरिता के खूब मान मरजाद हल  मपध॰ सानी बाबा काशी आउ प्रयागराज के तीरथ करे दूसर तीसर बरस जरूर जा हका  कहथुन हमन्हीं मगहियन के हुआँ बुड़बक समझऽ हइ हो  अजोध्या जी में महन जी कहथुन मगह के लोग बुड़बकवा सुक्कुर के कहे भुरुकवा  ठीके सानी चलावे ला श्री महतो उठथुन त हल्ला करथुन उठ रे उठ अरे महवा इनरा उठ भुरुकवा उग गेलउ  मपध॰ सान्ही शंकर बाबा जब तांडव करे लगऽ हथिन तब केकरो कोई ब्यौंत न लगऽ हे सिवा टुकुर टुकुर तके के चाहे कोठी के सान्ही में लुका जायके  मपध॰ सायत शायद हम्मर बाबा हलन छोटे मोटे जमींदार बाकि जमींदारी के ठस्सा कि होवऽ हे इ हम खूब जान गेलूँ  छोटे घर के हम्मर माई ई बड़का घर में का का भोगलक इ बखाने में सायत बेचारी सरसती लजा जइथन  मपध॰ सासत चंद्रकांती के का पता माय बाप के एतना सासत भोगे पड़ित हे  देह में हरदी के उबटन तो लगल बाकि दिल दिमाग भी पियरा गेल  तोरी फुला रहल हे सबके आँख में  मपध॰ सीटना डींग हाँकना जादे सीटे के कोरसिस नञ् कर हम तोहनिन के बारे में सब जानऽ हिअउ  मपध॰ सुक्कुर शुक्र ग्रह बाबा काशी आउ प्रयागराज के तीरथ करे दूसर तीसर बरस जरूर जा हका  कहथुन हमन्हीं मगहियन के हुआँ बुड़बक समझऽ हइ हो  अजोध्या जी में महन जी कहथुन मगह के लोग बुड़बकवा सुक्कुर के कहे भुरुकवा  ठीके सानी चलावे ला श्री महतो उठथुन त हल्ला करथुन उठ रे उठ अरे महवा इनरा उठ भुरुकवा उग गेलउ  मपध॰ सुखाड़ अनावृष्टि असाढ़ माह में अकास में बादर देख के किसान जतने खुश होके मोर लेखा नाचऽ हे ओतने सुखाड़ के अंदेशा से घबड़ाइत भी रहऽ हे  तिलेसरी माय के हिया हाँड़ी के अदहन लेखा खउलइत रहइत हे  मपध॰ सुटकल जजमान सच्चे अजगुत देखलियो  हम गंगाजी में नहा रहलियो हल  सूरज भगवान ई जड़वो में तावे में हला  भोरे से सुटकल हलूँ  सोचलियो अब जरा दिनमा गरमयले ह त मकर के नहान कर लूँ  बाकि डुबकी लगइलियो कि हहा के सामने से गंगाजी गायब हम तो अकबका के बइठ गेलियो  मपध॰ सुन्न दिमाग होना जजमान सच्चे अजगुत देखलियो  हम गंगाजी में नहा रहलियो हल  सूरज भगवान ई जड़वो में तावे में हला  भोरे से सुटकल हलूँ  सोचलियो अब जरा दिनमा गरमयले ह त मकर के नहान कर लूँ  बाकि डुबकी लगइलियो कि हहा के सामने से गंगाजी गायब हम तो अकबका के बइठ गेलियो  कुछ क्षण ला दिमाग एकदम सुन्न हो गेलो  मपध॰ सुरूम शुरू तोरा तो केउ नाच सिखइबो न कइलक हे तूँ तो अप्पन बुद्धि से लास्य नाच सिरजलऽ आ कइलऽ हे  हम तो तंड नाम के रिसी से सीख के तांडो नाच सुरूम कइली हल  मपध॰ सूखना पखना अपने के ई जान के हैरानी होतइ कि जउन देश में भात खाय के चलन नञ् हइ ऊ देश में डब्बाबंद माड़ बिक रहले हे  त अमरीका माड़ बेच सकले हे आउ हमनहीं गुड़मार आउ भुइआँवला जइसन औषधीय पौधा के सूख पख जाय दे रहलिए हे  मपध॰ सेल कबड्डी खेत में कबड्डी जमल हे  दुनहूँ पाटी में बूढ़ा जवान उगलरेख सब सेल कबड्डी कर रहला ह  एने मुरझाल कुम्हलाल मामू हर बैल लेले बिड़ार जोते ला मुस्तैद हो गेला  मपध॰ सेवायदम हमेशा सेवायदम बोकराती करते रहऽ हें ई ठीक नञ् लगउ  डोमिनियाँ के लाजो गरान नञ् लगइ सेवायदम चकरचाल में रहऽ हइ  मपध॰ सैंताना सैंतना का अ॰ रूप उधर बराती के चेहरा पर काटऽ तो खून न  सबके होश हवाश गुम  उधम मचावल बोतल में सैंताय लगल  ऊ एकरा ई एओकरा पर कीचड़ उछाले में मशगूल  मपध॰ सोंस एक बड़ा जलजंतु खर्राटा जजमान सच्चे अजगुत देखलियो  सोचलियो अब जरा दिनमा गरमयले ह त मकर के नहान कर लूँ  बाकि डुबकी लगइलियो कि हहा के सामने से गंगाजी गायब हम तो अकबका के बइठ गेलियो  कुछ क्षण ला दिमाग एकदम सुन्न हो गेलो  उठके भागते भागते फेर पनिया आ गेलो  ऊ जे बिन पानी के गंगाजी देखलियो ओकरा से आझो दिमाग सनसना जाहे  ऊ गड्ढा पाँका मछली सोंस कुछ समझ में न आवे  मपध॰ सोम सूम कंजूस नड़ी सोम हो पचासो रुपइया नञ् देतो  मपध॰ स्टील फस्टील कउची मिलल समधी हमरा हगू देलन की  फलना जगह से एतना मिलतइ हल  अर्त्तन बर्त्तन भी सब देखउआ हे  टिकाऊ एको न हे  स्टील फस्टील लोहा ही तो हे  हम शीतलमनिया के बरतन देली हल  सात कुरसी तक ओकरा कुछ न होत  मपध॰ हगना लालाजी के प्रातकाली सुनहुँ  अभी भुरुकवा उगवे कइलइ कि लालाजी पीतर के लोटा लेके खंधा से हो अइला  ई कर्म के हिंया झाड़ा फिरना दिसा फिरना कहल जाहे  कोई कोई कहथुन मैदान गेलियो हल  औरत कहऽ हे एकरा बाहर जाना  हिंया बुतरू सब हग्गऽ हे  मपध॰ हगना मूतना हम अभी चार पाँच बच्छर के हूँ  लंगटे उठलूँ बिस्टी सुतले में फेंका गेल आउ हग्गे मूते ला दौड़ल सिलाव राजगीर सड़क पर पहुँच गेलूँ कि देखऽ हियो बाप रे बाप ढेर सा जन्नी मरद बूढ़ा पीठ पर बुतरू लादले लबादा ओढ़ले चलल जाहे पैदले पैदले डोलते डालते अहिस्ते अहिस्ते  मपध॰ हगू कउची मिलल समधी हमरा हगू देलन की  फलना जगह से एतना मिलतइ हल  अर्त्तन बर्त्तन भी सब देखउआ हे  टिकाऊ एको न हे  स्टील फस्टील लोहा ही तो हे  हम शीतलमनिया के बरतन देली हल  सात कुरसी तक ओकरा कुछ न होत  मपध॰ हड़हड़ धड़धड़ राजगीर में तीलसँकरात के मेला हे  सतधरवा बर्हमकुंड में नहा के मामू ममानी आउ मौसी चेंगना मेंगना के साथ आके बजंतरी के पत्ता पर ततले ततले मकर के खिचड़ी के भाप से हाथ मुँह जला रहला ह कि हड़हड़ धड़धड़ होवे लगल  मपध॰ हड़ास हड़ास अब रोमा के पूर्ण विश्वास हो गेल हल कि अब रवि ई जनम में न सुधरत  यही सोच के रोमा बरमदा में आके अप्पन एगो सूती साड़ी लम्बा लम्बा दू टुकड़ा में फाड़ देल आउ रवि के पलंग में वही साड़ी से सुतले में बाँध के ओकर सिर पर मुंगड़ी से हड़ास हड़ास प्रहार करे लगल  मपध॰ हबहब ठीक से देखे दे  उठान आउ मुठान से अदमी आउ जानवर के पहचान होवऽ हइ ढेर हबहब नञ् कर  मपध॰ हर हरमेसा हर हरमेसा तोरा पर दाबा आ भरोसा करके हमरा पछताय आ सरमाय पड़ल हे  मपध॰ हलकानी परेशानी थकावट बाबूजी के हलकानी देखके माय बहिन के दहदही महसूस के ऊ अब ले कोई निर्णय तक न पहुँच सकल एकरा ला अपना के कोस रहल हे आँसू के घूँट पी रहल हे बाकि ई जिनगी के लाश कब ले ढोयत  मपध॰ हहाना जजमान सच्चे अजगुत देखलियो  हम गंगाजी में नहा रहलियो हल  सूरज भगवान ई जड़वो में तावे में हला  भोरे से सुटकल हलूँ  सोचलियो अब जरा दिनमा गरमयले ह त मकर के नहान कर लूँ  बाकि डुबकी लगइलियो कि हहा के सामने से गंगाजी गायब हम तो अकबका के बइठ गेलियो  कुछ क्षण ला दिमाग एकदम सुन्न हो गेलो  मपध॰ हाँक सुनना कतनो धात धात करते रहबो त हाँक सुनऽ हइ थोड़े मपध॰ हागा हागा अगुर बाघा की  मपध॰ हाड़ी हड़ुला सत्तू पिसइलो चाउर भून के घी राबा मिलाके भुरकुंडा बनलो चूड़ा भुँजा चाउर दाल घी तेल मिचाई सब हे  हाड़ी हड़ुला मिल जात त रसोई रंधा जात  मपध॰ हाथ समाँग भारी लग रहलो हऽ त छोड़ दे अभी हमर हाथ समाँग गल्लल नञ् हे  मपध॰ हिआँ हुआँ उ जमाना में इ नगर के सामरिक सुरक्षा लगी पाषाण घेराबंदी से परिवृत हल जेकर चिन्हा आझो राजगीर के पंच पर्वतीय क्षेत्र में हिआँ हुआँ देखल जा सकऽ हे  मपध॰ हुरपेटना हमरा जनकारी हे कि अप्पन इयार दोस के हुरपेटला पर तूँ हरमेसा बहरसी ई नाच देखावऽ हऽ  मपध॰ हुलचुल्ली देख लेलहीं हुलचुल्ली के मजा मरलकउ ने लंगड़ा डंक  मपध॰ होरी चइता आय फुआ आगे तो बतयवे न कइलऽ  कलजुगिया चौपाल सबके दलान पर लग जायत  बड़ जेठ मुँह लुका लेतन  उधर नया नया होरी चइता गवाये लगत  दस बजल कि सब झूमइत अपन मेहरारू के गोड़थारी में  रामटहल कहइत कहइत बेयग्गर हो गेलन  मपध॰ कहताहर परमेसरी ग्राम पो॰ बेलखरा जिला जहानाबाद पहिले जबाना में एगो अहीर माय बेटा रहऽ हलक  बेटवा एक दिन मइया से पूछलक कि हम्मर सादी होयल हे कि नऽ मइया कहकई कि तोर सादी तो बाबू तबे गेलवऽ हल जब तूँ पेटे में हलऽ  बेटवा कहलक कि तऽ हम ससुरारी जायम  मइया कहकई कि जो नऽ बाबू रोसगद्दियो करवले अइहें  अहिरा ससुरारी चलल  जाइत जाइत रात में ससुरारी पहुँचल  रात में जब सरहजिया खिलावइत हलई तब ढिबरी बरइत देख के पूछलक कि ई कउची हवऽ सरहजिया मजाक करकई कि ई भगजोगनी के बड़का गो बच्चा हे  खा पी के जब सब सूत गेलन तो ढिबरिया के बरइत देख के ऊ सोचलक कि एकरा लुका देईं  चलइत खानी घरे ले ले चलब ई सोच के ऊ फूस के घर के ओरी में खोंस देलक  ढिबरी खोंसते लगल आग  गाँव के सब लोग बुतावे दौड़लन  पानी ऊनी छिंटाय लगल तो अहिरा ओरिया तर निहुर के एने ओने दउड़े  ई देख के सब पूछलक कि ई का करइत हऽ बाबू ऊ कहलक कि ओरिये में भगजोगनी के बच्चा रखल हे  ओकरे खोजइत ही  कहीं ओहू न जर जाय तब सब कहलन कि बुझा हे कि एही सार अगिया लगा देलक हे  आग बुतल  एक दू दिन ससुरारी में ठहर के अहिरा अउरतिया के रोसगद्दी करा के चलल  कहताहर बिगन यादव मो॰ पो॰ बेलागंज जिला गया कोई गाँव में एगो राजा हल  ओकरा एक्के गो बेटा हल  राजकुमार के सादी कर के राजा मर गेलन  माय बाप के मरे पर राजकुमार आउ रानी राज करे लगलन  राजकुमार एगो कुम्हइन से परेम करऽ हल  ई से ओकरा रोज रात के आवे में कुबेर हो जा हल  रानी केतनो बोले भूके बाकि उनकर आदत नऽ छूटल  संजोग से एक दिन कुम्हरा राजा के अपन घरहीं पर पकड़ लेलक आउ ठउरे जान मार देलक  तऽ ओकरा भारी डर हो गेल  ऊ लास पचावे ला एगो कोयरी के खेत में ले गेल आउ लाठी के सहारे ओकरा खड़ा कर देलक  दू चार गो भंटा तोड़ के ओकर फाँड़ा में रख देलक आउ दू चार गो ओहिजा गिरा भी देलक  कोयरिया ओती घड़ी खेत में सूतल हल  उठल तऽ देखलक कि आज चोर पकड़ा गेल  ऊ लाठी उठवलक आउ सहेट के एक पटकन कनपट्टी में जमौलक  ऊ गिर गेल  कोयरिया भिरू जाके देखलक तो राजा साहेब अब ओकर हवासे गुम छटपटाइत घरे गेल आउ मेहररुआ से सब हाल कहलक  ऊ कहलकई कि एतने में घबड़ा गेलऽ  कहइत हिवऽ से करऽ  राजा के महल में जाके ओकरे दूरा पर से ओकरे बोली में रानी के पुकारऽ आउ ऊ जे कहतवऽ से आन के कर दीहँऽ  कोयरी ओही घड़ी उहाँ गेल आउ रानी के बोलवलक  रानी भीतरहीं से कहलन कि ढँकनी भर पानी में डूब के नऽ मर जा आज नऽ खुलतवऽ केंवाड़ी बस कोयरिया तुरत कुम्हार ही से ढँकनी लवलक आउ ओकरा में पानी भर देलक  राजा के लास के महल के दूरा पर लान के ढँकनी में नाक डूबा के पेटकुनिये पार देलक आउ जाके अप्पन खेत में सूत गेल  बिहान भेल तो महल खुलल आउ रनियाँ के रजवा पर नजर पड़ल तो जार बेजार रोवे लगल रजवा हो रजवा जे कहली से कर देलऽ हो रजवा कहताहर कविता रानी मो॰ पो॰ गया जिला गया दूगो छत्री कुटुमतारे चललन  ओकरा में एगो चचा हलन आउ दोसर भतीजा हल  कुछ दूर चलला पर थकान मालूम भेल तो चचा भतीजा से कहलन कि एगो कथा कहऽ  भतीजा कहलक कि हमरा एको कथा न आवे  चचा जोर लगौलक कि कथा से रास्ता भी कटत आउ मन भी बहलत  भतीजवा के कथा तो आवऽ न हले बाकि चचवा के तंग कैला पर गोड़ से एगो जूता निकालके तड़ातड़ जमा देलक  जूता खाके चचा बिगड़लन आउ ओकरा रगेदलन मारे ला  भतीजा भागल आउ कुछ दूर आगे निकल गेल  उहाँ कुछ नट डेरा गिरवले हल  नटवा पूछलक रे बाबू कहाँ से आवइत हे आउ कहाँ जयवे भतीजा बोलल लंका से आवइत ही आउ पलंका जायव  जब नटवा लंका के समाचार पूछलक तब ऊ जवाब देलक कि कहल सुनइवऽ कि कर देखइवऽ नटवा कहलक कि भाई करके देखाइये दे  तब भतीजवा कहलक कि तोहनी अपन सब समान जमा करऽ  समान जमा करवा के ऊ सलाई बार देलक  ह ह ह ह आग लहरे लगल  नटवा ओकरा खदेरलक  ऊ भाग चलल आउ कुछ दूर चल गेल कि एगो अहीरिन के मीठा बेचे जाइत देखलक  अहीरिनिया कहकइ कि एगो कथा कह जे खट्टा भी लगे आउ मीठा भी लगे आउ स्वाद भी लगे साथे साथे रस्ता भी कटे  तऽ ऊ पीछे से एक मुक्का ओकर टहरी पर मार देलक  टहरी के फूटे से मीठा गिरे लगल आउ कपार से मुँह होइत नीचे तक आ गेल  अहीरिनिया भी रगेदलक  भतीजवा भाग के एगो बजार में पहुँच गेल  ऊ एगो पनेरिन भीरु गेल आउ एक अधेली के पान माँगलक  पनेरनिया कहलक कि जो जो एक अधेली के मिलऽ हे जेकर मुँह देखिहें लाल ओकरे में रगड़ लीहें ऊ धूम के चलल तो पनेरनिया के बेटिया पान खयले हलई  ओकरे पकड़ के मुँह में ओकर अप्पन जीभ रगड़ देलक  बेटिया भी गरिआवइत रगेदलक बाकि नऽ पकड़ायल तो खदेरलेओलन चारो चचवा नटवा अहीरिनिया आउ पनेरनिया एके जगुन हिो गेलन  सब मिलके जाके थाना पर नालिस कयलन  कहताहर गंगजली ग्राम बेलखरा जिला जहानाबाद एगो बाबा जी पहले पहल रोसगदी करावे ससुरारी गेलन  अपन रोसगद्दी अउरत के करा के चललन तो राह में एगो नदी मिलल  नदी में पानी कम हल  कहार लोग पार हो गेलन आउ बाबा जी अपन मेहरारू के साथ खा पी के पार होय लगलन  अपने में कहलन कि हमनी दूगो तो ही नदी पार हो जाईं  जब नदी पार होवे लगलन तो कपड़ा ऊपर उठा लेलन  उहईं पर एगो सिआर हल जे पड़िआइन के देखइत हल  पड़िआइन के दहिना जाँघ में सिआर तिलवा देखलक आउ ऊ भी नदी के पार हो गेल  बाबा जी से कहलक कि ई हम्मर मेहरारू हे  बाबा जी कहलन कि नऽ ई हम्मर हे  दूनो लड़इत लड़इत पंच के पास फैसला ला गेलन  पंच सब एक जगह मिल के बाबा जी से पूछलन कि अप्पन अउरत के कुछ चिन्हा बतावऽ  बाबा जी कहलन कि हम बताईं अभी पहिल ही तो रोसगद्दी करौले जाइत ही पंच फिन सिअरवा से पूछलन कि तोर मेहरारू के का खास चिन्हा हउ ऊ कहलक कि हमर मेहरारू के दहिना जाँघ में तिलवा हे  सिआर के बात सुन के पंच लोग चिन्हा देखे ला एगो दाई के बोलौलन  दाई जाके एकान्त में पड़िआइन के दहिना जाँघ देखलक आउ उहाँ तिलवा होवे के बारे में ठीक बतौलक  पंच लोग फैसला सुनौलन कि ठीके ई मेहरारू सियरवे के हे  बाद में तीनों के पंचलोग तीन कोठरी में बंद कर देलन तब तीनों रोवे लगलन  रोआई सुन के पंच लोग बाबा जी से पूछलन कि तू काहे ला रोइत हऽ ऊ कहलन कि हम रोइत ही हम्मर मेहरारू सिआर के मिल गेल  पंच जवाब पड़िआइन से रोवे के कारण पूछलन तो जब देलन कि हम्मर पुरुष बाबा जी हलन से सिआर मिलला  फिन सिआर से रोवे के कारण पूछलन आउ कहलन कि तू काहे ला रोइत हे तोरा तो मेहरारू मिलिए गेलो  बाबा जी मेहरारू ला रोइत हथ पड़िआइन पुरुष ला रोइत हथ  सिअरवा कहलक कि हम तोहनी के इंसाफ ला रोइत ही कि सिआर के मेहरारू कहीं अदमी हो हेएगो राजा हलन  उनकर एगो लइका हल  राजा के रानी के ओरी तर एगो खुदबुदी खोता लगवले हल  रानी दिन भर खुदबुदिया के तमासा देखइत रहऽ हलन  एक दिन खुदबुदिनिया दूगो बच्चा देलक  कुछ दिना के बाद मर गेल  ओकरा बाद ओकर बप्पे खिलावे पिलावे लगल  एक दिन ऊ सोचलक कि दोसर सादी करे के चाहीं आउ कर भी लेलक  कुछ दिन तक बचवन के बाप आउ सतेली माय मिल के खिलौलक पिलौलक  फिन सतेली माय अप्पन मरदाना से कहलक कि दूसर के बच्चा में काहे ला एतना मेहनत करइत हऽ  एकरा मार दऽ आउ अजाद होके रहऽ  त बप्पा पूछकई कि मारे के कउन उपाय हे मइया बोललइ कि जंगल से काँटा लाके ओकर मुँह में दे दऽ कि मर जाय  दूनो उहाँ से जंगल में चललन आउ दिन भर चललन रात में दूनों काँटा लेके घरे आ गेलन  बच्चा मुँह बौलक तऽ दूनों काँटा डाल देलन  गला में काँटा अँटक गेल तो ऊ मर गेल  दूनो बेकति लाती मार के खोता से ओकरा नीचे गिरा देलक  ओकर सब तमासा रानी देखइत हलन  ऊ बचवन के उठा के कठौत से झाँक देलन आउ अपने खटवास पटवास ले लेलन  दाई से राजा के पास खबर दिला देलन कि अब रानी न बचतथुन  दाई के खबर सुन के राजा दउड़इत अयलन आउ पूछलन कि का मँगवाउअऽ ओझा गुनी बइद कउची से तोर बेमारी दूर होयत रानी बोललन कि हमरा कोई चीज के जरूरत न हे  बच्चा उघार के दिखा देलन आउ कहलन कि हमरा मरला के बाद तूँ सादी मत करिहँऽ  राजा परन कयलन कि हम तोरा मरला पर दूसर सादी न करम  ओकरा बाद राजा कचहरी में चल गेलन  कुछ दिना के बाद रानी मर गेल  काम किरिआ होयला के बाद रोज चार कुटुम आवे लगलन  राजा सब के नहकार कयले गेलन  हमरा अपने एगो लड़का हे पुतोह हे काहे ला सादी करीं  अपराध आउ दंड भाग अध्याय दोसरा दिन ऊ लेट से उठलइ काहेकि ओकर नीन बीच बीच में टूट गेले हल लेकिन नीन से ओकरा ताजगी नयँ अइले हल  उठला पर ऊ कड़वाहट चिड़चिड़ापन गोस्सा अनुभव कइलकइ आउ घृणा से अपन कमरा के देखलकइ  ई बहुत छोट्टे गो कमरा हलइ लम्बाई में कोय छे कदम के जेकर हालत बहुत दयनीय हलइ देवाल पर के पियरका धूरी भरल कागज सगरो से निकसब करऽ हलइ आउ छत एतना कम उँचगर हलइ कि जरिक्को सन उँचगर अदमी के ओकरा में डर लगऽ हलइ आउ हमेशे लगऽ हलइ कि अइकी अब मथवा छत से टकरा जइतइ  कमरे के मोताबिक फर्नीचर हलइ तीन गो पुरनका कुरसी हलइ जेकर हालत ठीक नयँ हलइ कोना में पेंट कइल एगो टेबुल जेकरा पर कुछ नोटबुक आउ किताब पड़ल हलइ खाली एहे बात से कि ऊ सब पर एतना धूरी लगल हलइ ई साफ हलइ कि बहुत लम्बा अरसा से कोय हाथ नयँ लगइलके हल आउ आखिर एगो भद्दा बड़गर सोफा जे लगभग समुच्चे देवाल आउ समुच्चे कमरा के आधा चौड़ाई के छेंकले हलइ आउ कभी छींट के कपड़ा से सजावल हलइ लेकिन अभी तो तार तार होल हलइ आउ रस्कोलनिकोव के बिछौना के काम आवऽ हलइ  अकसर ऊ ओकरा पर जइसे रहऽ हलइ ओइसीं सुत जा हलइ मतलब बिना कपड़ा बदले बिना बेड शीट के खुद के अपन पुरनका फट्टल फुट्टल छात्र वला ओवरकोट आउ अपन सिर एगो छोट्टे गो तकिया पर रखके जेकर निच्चे सब तरह के कपड़ा रख ले हलइ चाहे ऊ साफ सुथरा रहे चाहे मैल कुचैल आउ फट्टल फुट्टल ताकि सिरहाना जरी उँचगर हो जाय  सोफा के सामने एगो छोटगर टेबुल हलइ  एतना जादे निच्चे गिर जाना आउ बेढंगा तरह से रहना मोसकिल हलइ लेकिन वर्तमान दिमागी हालत में रस्कोलनिकोव लगी ई ठीक ठाक लगऽ हलइ  ऊ पक्का तौर पे अपना के बाकी सब से अलगे कर लेलके हल जइसे कछुआ अपन खोल में सिमट जा हइ हियाँ तक कि ऊ नौकरानी जे ओकर सेवा टहल करऽ हलइ आउ कभी कभार ओकर कोठरियो में हुलक ले हलइ ओकर दिमाग में चिढ़ आउ खलबली पैदा कर दे हलइ  अइसन कुछ सनकी के हो जा हइ जे कोय एक्के चीज पर बहुत जादे अपन ध्यान केंद्रित करले रहऽ हइ  मकान मालकिन ओकरा हीं दू सप्ताह पहिलहीं से खाना भेजे ल बन कर देलके हल लेकिन ओकर दिमाग में अभी तक नयँ अइले हल कि ओकरा से जाके बात करे हलाँकि ओकरा खाना बिन खइलहीं रहे पड़ जा हलइ  नस्तास्या जे खाना बनवऽ हलइ आउ मालकिन के अकेली नौकरानी हलइ एक तरह से खुश हलइ अइसन मनोदशा वला किरायेदार से आउ ओकर कमरा के ठीक ठाक रखना आउ झाड़ू बुहारू देना बिलकुल बन कर देलके हल हाँ खाली सप्ताह में एका तुरी भूले भटके बढ़नी लेके आ जा हलइ  आउ ओहे अभी ओकरा जगइलकइ  उठऽ बहुत हो गेलो सुत्तल ऊ ओकरा पर चिल्लइलइ नो से उपरे हो गेलो  हम तोरा खातिर चाय लइलियो ह चाय वाय चाही की नयँ लगऽ हको कि एकदम दुबराल हकऽ किरायेदार आँख खोललकइ चौंक गेलइ आउ नस्तास्या के पछनलकइ  चाय तो मकान मालकिन हीं से अइले ह न ऊ पुछलकइ धीरे धीरे आउ बेमार नियन सूरत बनइले सोफा पर उठके बइठ गेलइ  मालकिन के तरफ से हइ ऊ ओकरा सामने अपन खुद के चाय के दरकल केतली रख देलकइ जेकरा में पतरा चाय हलइ आउ साथ में शक्कर के दू गो पीयर टुकड़ो रखलकइ  ई ले नस्तास्या ऊ बोललइ अपन धोकड़ी टटोलते ऊ कपड़ा पेन्हलहीं सुत गेले हल आउ तामा के एक मुट्ठी रेजकी निकसलकइ किरपा करके जो आउ हमरा लगी पावरोटी रोल खरीदके ला दे  आउ हाँ सॉसेज के दोकान से थोड़े सन सॉसेज भी ले लीहँऽ जरी सस्ता वला  रोल तो अभीये ला देबो लेकिन सॉसेज के बदले बन्दगोभी के शोरबा सूप नयँ पसीन करबऽ ई बहुत अच्छा शोरबा हको कल्हूँए के बनावल  कल्हूँए तोहरा लगी बचाके रखलियो हल लेकिन तूँ देरी से घर अइलऽ हल  बहुत अच्छा बन्दगोभी के शोरबा हको  जब शोरबा लावल गेलइ आउ ऊ पीए लगी चालू कइलकइ नस्तास्या ओकरा नगीच सोफा पर बइठ गेलइ आउ बकबक करे लगलइ  ऊ एगो देहाती औरत हलइ आउ बहुत बातूनी हलइ  प्रसकोव्या पावलोव्ना तोहरा बारे पुलिस के शिकायत करे ल चाहऽ हथुन ऊ बोललइ  ओकर भृकुटि तन गेलइ  पुलिस के उनखा की चाही किराया नयँ चुकावऽ हकहो आउ कमरा भी खाली नयँ करऽ हो  ई साफ हइ कि उनखा की चाही  ए शैतान तक अभी पहुँच नयँ होले ह ऊ बड़बड़इलइ दाँत पीसते नयँ ई हमरा लगी अभी समय उचित नयँ हके ऊ बेवकूफ हइ ऊ जोर से बात आगे बढ़इलकइ  आझ हम ओकरा भिर जइबइ बात करबइ  ऊ बेवकूफ तो हइए हथिन ओइसीं जइसे हम लेकिन तूँ तो बुद्धिमान हकऽ तइयो बोरा नियन पड़ल हकऽ तोरा कोय काम धंधा काहे नयँ देखल जा हको तोर कहना हको कि पहिले बुतरुअन के पढ़वे लगी जा हलहो लेकिन अभी काहे नयँ कुछ करऽ हो हम कर तो रहलिए ह रस्कोलनिकोव अनिच्छा से आउ जरी रूखा स्वर में बोललइ  की करऽ हो काम कइसन काम सोच रहलिए ह ऊ कुछ पल चुप रहला के बाद गंभीरतापूर्वक उत्तर देलकइ  नस्तास्या के अइसीं हँस्सी फूट पड़लइ  ऊ हँसोड़ हलइ आउ जब कुछ हँसावे वला मजेदार बात होवे त ऊ कोय अवाज निकासले हँस पड़ऽ हलइ ओकर सारा देह डोले आउ हिल्ले लगऽ हलइ तब तक जब तक कि खुद थकके रुक नयँ जाय  आउ ई सोच से बहुत पइसा कमइलऽ आखिर ऊ कइसूँ बोल पइलइ  बिना बूट के हम बुतरुअन के पढ़वे नयँ जा सकऽ ही  हम अइसन काम पे थुक्कऽ ही  लेकिन कुआँ में तो नयँ थुक्कऽ  बुतरुअन खातिर कुछ तामा के सिक्का थमा देते जा हइ  कुछ कोपेक लेके की करम नयँ चाहतहूँ ऊ आगे बोललइ मानूँ ऊ अपनहीं विचार के जवाब दे रहल होवे  त तूँ कि चाहऽ हो कि कुबेर के पूरा खजाना मिल जाय ऊ चौंकके ओकरा तरफ देखलकइ  हाँ कुबेर के पूरा खजाना कुछ पल रुकके ऊ दृढ़तापूर्वक उत्तर देलकइ  अरे नयँ थोड़ा थोड़ा करके  तूँ तो हमरा डेराब करऽ ह अइसीं हम बहुत डर गेलूँ हँ  रोल लावे जाऊँ कि नयँ तोर मर्जी  अरे हम तो भुलिए गेलियो कल्हे तोर एगो चिट्ठी अइलो हल जब तूँ घरवा पर नयँ हलऽ  चिट्ठी हमर केकरा हीं से केकरा हीं से ई हमरा तो नयँ मालूम  डाकपिन के हम अपन जेभी से तीन कोपेक देलियो हल  हमरा ई पइसा वापिस करबहो न त ला न भगमान खातिर ला ऊ बहुत उत्तेजित होके चीख पड़लइ हे भगमान एक मिनट के बाद चिट्ठी अइलइ  त इ हलइ मइया हीं से आर॰ प्रान्त से  एकरा हथवा में लेते बखत ओकर चेहरा पीयर पड़ गेलइ  लम्मा अरसा से ओकरा कोय चिट्ठी नयँ मिलले हल लेकिन अभी आउ कोय बात हलइ जेकरा चलते ओकर दिल धड़के लगलइ  नस्तास्या हियाँ से चल जो भगमान खातिर ई हकउ तोर तीन कोपेक खाली भगमान खातिर जल्दी से हियाँ से चल जो चिट्ठी ओकर हथवा में हिल्लब करऽ हलइ ऊ ओकरा सामने एकरा खोले ल नयँ चाहऽ हलइ ऊ ई चिट्ठी के साथ एकान्त चाहऽ हलइ  नस्तास्या बाहर चल गेलइ त ऊ तेजी से ओकरा अपन होंठ भिर लइलकइ आउ चूम लेलकइ बाद में ऊ पता के लिखावट पर देर तक एकटक देखते रहलइ छोटगर छोटगर आउ तिरछा अक्षर के ओकर परिचित आउ प्यारा ई लिखावट ओकर मइया के हलइ जे ओकरा कभी पढ़े लिखे लगी सिखइलके हल  ऊ चिट्ठी खोले में हिचकिचा रहले हल शायद ओकरा कोय बात के डर लग रहले हल  आखिर खोललकइ चिठिया लमगर हलइ आउ मोटगर भार में दू लोट एगो नोटबुक के दू पन्ना बिलकुल छोट्टे छोट्टे अक्षर में लिक्खल  प्रिय हमर रोद्या ओकर मइया लिखलके हल हमरा तोरा से चिट्ठी के जरिये बात कइला दू महिन्ना से उपरहीं हो गेलो ह जेकरा चलते हमरो तकलीफ हो रहलो हल आउ रात के नीन नयँ आवऽ हलउ सोचते रहऽ हलिअउ  लेकिन हमरा विश्वास हउ कि तूँ हमर ई अनिच्छा वला चुप्पी खातिर हमरा दोष नयँ देमँऽ  तोरा मालूम हउ कि हम तोरा केतना प्यार करऽ हिअउ तूहीं तो हमन्हीं मतलब हम आउ दुन्या खातिर एगो मुनरी मुँदरी एकलौता हकँऽ तूहीं हमन्हीं के सब कुछ हकँऽ सब आशा विश्वास हमर  हमरा पर की गुजरल जब हमरा मालूम होल कि कुछ महिन्ना पहिले तूँ यूनिवर्सिटी विश्वविद्यालय छोड़ देलँऽ काहेकि तोरा पास गुजारा खातिर कुछ नयँ हलउ आउ तोर टीसनी आउ गुजारा के दोसरो साधन समाप्त हो गेलो हल हम अपन वार्षिक एक सो बीस रूबल के पेंशन से तोरा कइसे मदत कर सकऽ हलिअउ पनरह रूबल जे तोरा चार महिन्ना पहिले भेजलियो हल ऊ हम जइसन कि तोरा खुद्दे मालूम हकउ एहे पेंशन के गिरवी रखके हियाँ के लोकल व्यापारी अफ़नासी इवानोविच वाख़रूशिन से उधार लेलियो हल  ऊ निम्मन अदमी हकइ आउ तोर बाऊ के दोस्तो हलउ  लेकिन ओकरा अपन पेंशन वसूल करे के अधिकार दे देला के बाद हमरा इंतजार करे पड़लउ जब तक कि कर्जा चुक नयँ जाय आउ ठीक अभिये चुक पइलो ह ओहे से हम अभी तक तोरा कुछ नयँ भेज पइलिअउ  लेकिन अब भगमान के दया से लगऽ हउ कि हम आउ कुछ भेज सकऽ हिअउ आउ एक तरह से हमन्हीं के अब अपन भाग्य के सराहे के चाही जेकरा बारे हम तुरते तोरा बतावे जा रहलियो ह  आउ पहिला बात तू अंदाजो लगा सकऽ हँ कि नयँ हमर प्रिय रोद्या कि तोर बहिन डेढ़ महिन्ना से हमरे साथ रह रहलो ह आउ अब आगे से हमन्हीं के अलगे नयँ होवे पड़त  भगमान के दया से ओकर सब कष्ट दूर हो गेलो ह लेकिन तोरा सब कुछ सिलसिलेबार तरीका से बतइबउ ताकि तोरा ई पता चल जाव कि ई सब कइसे होलइ आउ जेकरा अभी तक हमन्हीं तोरा से छिपइले हलिअउ  जब तूँ दू महिन्ना पहिले हमरा लिखलँऽ हल कि तूँ केकरो से सुनलँऽ कि दुन्या के स्विद्रिगाइलोव परिवार के घर में अशिष्ट व्यवहार के चलते बहुत कष्ट झेले पड़ रहले ह आउ हमरा सब कुछ बतावे लगी कहलँऽ हल त हम ऊ बखत तोरा की जवाब देतियो हल अगर हम तोरा सब कुछ सच सच लिख देतियो हल त हमरा ई मालूम हके कि तूँ सब कुछ छोड़ छाड़के अगर जरूरत पड़तो हल त पैदलो हमन्हीं के पास आ जइतँऽ हल काहेकि हम तोर स्वभाव आउ भावना जानऽ हिअउ आउ अपन बहिन के अपमानित होवे नयँ देतँऽ हल  हमहूँ खुद निराश हो चुकलूँ हल लेकिन कइले की जा सकऽ हल हमरा खुद्दे ऊ बखत सब सच नयँ मालूम हल  सबसे दिक्कत वला बात ई हलइ कि दुनेच्का दुन्या जब परसाल उनकर घर में गवर्नेस बाल बुतरुन के सँभाले वली के काम लेलको हल त ऊ पूरे सो रूबल पेशगी अग्रिम ई शर्त पर लेलको हल कि हरेक महिन्ना ओकर वेतन से कुछ काट लेल जइतइ आउ ओहे चलते जब तक कर्जा चुक नयँ जाय तब तक नौकरी छोड़ना संभव नयँ हलइ  आउ ई रकम अब सब कुछ बता सकऽ हिअउ हमर करेजा के टुकड़ा रोद्या ऊ खास तौर पे तोरा साठ रूबल भेजे खातिर लेलको हल जेकर ऊ बखत तोरा एतना जरूरत हलउ आउ जे तोरा परसाल हमन्हीं तरफ से मिललो हल  हम सब तोरा ऊ बखत धोखा में रखलिअउ लिखलिअउ कि ई रकम दुनेच्का दुन्या के पहिले के बचत कइल पइसा में से भेजल जा रहलो ह लेकिन अइसन बात नयँ हलइ परन्तु अभी सब कुछ सच सच बता रहलियो ह काहेकि भगमान के दया से अब अचानक सब कुछ बदलके हालत बेहतर हो गेलो ह आउ एहो बात लगी कि तोरा मालूम पड़उ कि दुन्या तोरा केतना प्यार करऽ हउ आउ ओकर दिल केतना बड़ा हकइ  वास्तव में मिस्टर स्विद्रिगाइलोव शुरू शुरू में ओकरा साथ बहुत रूखा व्यवहार करऽ हला आउ खाय के टेबुल के पास ओकरा बारे कइएक तरह के अपमानजनक आउ उपहासजनक बात करते रहऽ हला लेकिन ई सब दर्दनाक विस्तार में हम जाय ल नयँ चाहऽ हिअउ ताकि तोरा खाली पीली चिंता फिकिर नयँ होबउ जबकि ऊ सब बात अब खतम हो चुकलो ह  संक्षेप में मि॰ स्विद्रिगाइलोव के घरवली मार्फा पित्रोव्ना आउ परिवार के बाकी सब के अच्छा आउ उदार व्यवहार के बावजूद दुनेच्का दुन्या के बहुत कठिनाई झेले पड़लइ खास करके जब मि॰ स्विद्रिगाइलोव अपन पुरनका फौजी आदत के चलते बाकुस के प्रभाव में रहऽ हला  लेकिन बाद में असलियत की निकसलइ की तोरा विश्वास होतउ कि ई पागल अदमी के बहुत पहिलहीं से दुन्या के तरफ लगाव हो गेले हल लेकिन ई सब कुछ ऊ रूखापन आउ तिरस्कार के रवैया अपनाके ओकरा पर परदा डालले रहल  शायद ओकरा खुद्दे शरम लगऽ हलइ आउ कुछ अजीब अनुभव होवऽ हलइ खुद के बहुत उमरगर आउ एगो परिवार के बाप समझके अइसन बेवकूफी भरल आशा रखके आ ओहे से ऊ अनिच्छा से दुन्या पर अपन गोस्सा निकालऽ हलइ  आ एहो हो सकऽ हइ कि अपन व्यवहार में रूखाई आउ उपहास के जरिये ऊ दोसरा से सच्चाई के छिपावे ल चाहऽ हलइ  लेकिन आखिर ऊ अपना के काबू में नयँ रख पइलकइ आउ ओकर हिम्मत अइसन बढ़ गेलइ कि ऊ दुन्या के सामने खुल्लल आउ नीच प्रस्ताव रख देलकइ ओकरा भिर कइएक तरह के पुरस्कार के वादा कइलकइ आउ ओकरो से बढ़के ई कहलकइ कि ऊ सब कुछ त्याग देतइ आउ ओकरा साथ दोसर गाँव चल जइतइ चाहे विदेश  तूँ अंदाज लगा सकऽ हँ कि ओकरा केतना सब कुछ झेले पड़लइ ओकरा लगी नौकरी छोड़ देना असंभव हलइ खाली कर्जा के चलते नयँ बल्कि मार्फा पित्रोव्ना के भावना पर भी विचार करके जेकरा अचानक शक हो जइते हल आउ बाद में एकरा चलते परिवार में फूट के कारण हो जइते हल  आउ दुनेच्का के भी बड़ी बदनामी होते हल एकरा से बच्चे के कोय रस्ता नयँ रहते हल  आउ कइएक कारण हलइ जेकरा चलते दुन्या के ई मनहूस घर से छे महिन्ना से पहिले कइसहूँ पिंड छोड़ावे के कोय आशा नयँ हलइ  वास्तव में तूँ तो दुन्या के जानवे करऽ हँ कि ऊ केतना बुद्धिमान आउ कइसन इरादा के पक्का स्वभाव के हकइ  दुनेच्का बहुत कुछ बरदास कर सकऽ हइ आउ कठिन से कठिन परिस्थिति में भी खुद में एतना उदारता खोज ले हइ कि अपन पक्का इरादा के भूल नयँ सकइ  ऊ हमरो सब कुछ नयँ लिखलको हल ताकि हम कहीं घबरा नयँ जाऊँ लेकिन हमन्हीं दुन्नु के बीच समाचार के आदान प्रदान अकसर होते रहऽ हलइ  ई घटना के अंत तो बिलकुल अप्रत्याशित ढंग से हो गेलइ  मार्फा पित्रोव्ना संजोग से अपन पति के दुनेच्का के साथ बाग में आरजू मिन्नत करते सुन लेलकइ आउ सब कुछ के गलत मतलब निकालके सब कुछ के मामले में दुन्या पर इल्जाम लगा देलकइ ई सोचके कि ओहे सब कुछ के जड़ हकइ  ओकन्हीं दुन्नु के बीच हुएँ बाग में अजीब तमाशा होलइ मार्फा पित्रोव्ना दुन्या पर प्रहारो कइलकइ कुछ सुनहूँ ल नयँ चाहऽ हलइ आउ खुद्दे घंटा भर चिल्लइते रहलइ आउ आखिर तुरते दुन्या के हमरा हीं शहर में पठा देवे के हुकुम दे देलकइ एगो सधारण किसान के गाड़ी में जेकरा में ओकर सब समान फेंक देवल गेलइ कपड़ा पोशाक जे जइसे मिललइ बिलकुल ओइसहीं बिना बान्हले छान्हले  ओहे समय हहाके पानी बरसे लगलइ आउ अपमानित आउ कलंकित दुन्या के एगो किसान के साथ खुल्ले गाड़ी में पूरा सतरह विर्स्ता जाय पड़लइ  अब तूहीं सोच कि तोरा की जवाब देतियो हल चिट्ठी में जे तोरा हीं से दू महिन्ना पहिले मिललो हल आउ हम कउन चीज के बारे लिखतियो हल हम खुद निराश हलूँ हमरा तोरा सच लिखे के हिम्मत नयँ हलउ काहेकि तूँ बहुत दुखी होतँऽ हल तोरा गोस्सा अइतो हल आउ परेशान हो जइतँऽ हल लेकिन तूँ करिए की सकतँऽ हल शायद तूँ खुद के बरबाद कर लेतँऽ हल आउ दुनेच्का भी हमरा माना करते रहऽ हलउ आ ऊ बखत हमरा दिल में अइसन शोक हलउ कि हम चिट्ठी में अइसीं कुछ अंट संट आउ कुच्छो चीज के बारे लिखके भर नयँ दे सकऽ हलिअउ  पूरा महिन्ना सउँसे शहर में ई कांड के खुसुर फुसुर चलते रहलउ आउ बात हियाँ तक बढ़ गेलउ कि हमरा आउ दुन्या के चर्च गिरिजाघर जाना मोसकिल हो गेलउ काहेकि लोग तिरस्कार से देखऽ हल आउ कानाफूसी करऽ हल आउ ई मामले में हमन्हीं के सामने खुलके भी बोल दे हल  सब्भे जान पछान के लोग हमरा से कतराय लगला हल सब कोय नमस्ते करे लगी भी बन कर देलकइ आउ हमरा पक्का पता चल गेल कि व्यापारी के विक्रेता आउ कुछ क्लर्क हमर घर के गेट के अलकतरा से पोतके हमरा अपमानित करे ल चाहऽ हलइ जेकरा चलते मकान मालकिन माँग करे लगलइ कि हमन्हीं फ्लैट खाली कर देऊँ  ई सब के कारण मार्फा पित्रोव्ना हलइ जे सब घर जाके दुन्या पर इल्जाम लगावे आउ कीचड़ उछाले में सफल हो गेलइ  ऊ हियाँ के सब कोय से परिचित हकइ आउ ई महिन्ना हरदम शहर अइते रहऽ हलइ आउ चूँकि ऊ जरी बातूनी हकइ आउ अपन पारिवारिक मामला के बारे बतियाय में ओकरा अच्छा लगऽ हइ आ खास करके अपन पति के बारे सबके आउ हरेक के शिकायत करे में जे बिलकुल खराब बात हइ त ई तरह से ऊ सब खिस्सा थोड़हीं समय में फैला देलकइ खाली शहरे में नयँ बल्कि पूरा जिला भर में  हम तो बेमार पड़ गेलूँ लेकिन दुनेच्का हमरा से जादे मजबूत दिल के हइ आउ काश तूँ देख पइतँऽ हल कि ऊ केतना सब कुछ बरदास कइलकइ आउ हमरा तसल्ली देते रहलइ आउ प्रोत्साहित करते रहलइ ऊ तो फरिश्ता हइ भगमान के किरपा से हमन्हीं के तकलीफ कमती हो गेल मिस्टर स्विद्रिगाइलोव सोच विचारके अपन नीयत बदल लेलकइ आउ ओकरा पछतावा होलइ आउ शायद दुन्या पर तरस खाके ऊ मार्फा पित्रोव्ना के सामने दुनेच्का के पूरा निर्दोष होवे के पूरा आउ पक्का सबूत रख देलकइ एगो चिट्ठी के रूप में जे मार्फा पित्रोव्ना के ओकन्हीं के बाग में साथ साथ देखे के पहिलहीं दुन्या के लचारी में ओक्कर नाम से लिक्खे आउ भेजे पड़ले हल  ई चिट्ठी के जरिये दुन्या निजी तौर पे सफाई आउ चोरी छिपे मिल्ले से इनकार कर देलके हल जेकरा लगी ऊ जिद कइले हलइ  दुन्या के चल गेला के बाद ई चिट्ठी मिस्टर स्विद्रिगाइलोव के हथवे में रह गेले हल  ई चिट्ठी में ऊ बहुत जोशीला ढंग से आउ पूरा गोस्सा के साथ धिक्कार देलके हल मार्फा पित्रोव्ना के साथ ओकर नीच व्यवहार खातिर आउ ओकरा आद दिलइलके हल कि ऊ एगो बाप आउ परिवार के प्रधान हइ आउ आखिर में ऊ बतइलके हल कि ओकरा तरफ से एगो पहिलहीं से दुखी आउ बेबस लड़की के सताना आउ दुखी करना केतना नीच हरक्कत हकइ  संक्षेप में प्रिय रोद्या ई चिट्ठी एतना नेकी से आउ दिल के छू लेवे वला ढंग से लिक्खल हलइ कि एकरा पढ़ते बखत हम रो पड़लूँ आउ अभियो तक हम बिना आँख में लोर लइले नयँ पढ़ सकऽ हूँ  एकरा अलावे नौकरवन के गवाही भी आखिर दुन्या के सफाई में सहायक होलइ आउ जेतना कि मिस्टर स्विद्रिगाइलोव खुद समझऽ हलइ ओकर अपेक्षा जे बहुत कुछ जादहीं देखलके आउ जानऽ हलइ जइसन कि अकसर होवऽ हइ  मार्फा पित्रोव्ना तो बिलकुल दंग हो गेलइ आउ जइसन कि ऊ खुद हमन्हीं सामने स्वीकार कइलकइ ऊ फेर से विपत्तिग्रस्त हो गेलइ लेकिन साथे साथ दुन्या के निर्दोष होवे के पूरा विश्वास हो गेलइ आउ दोसरे दिन एतवार के सीधे गिरजाघर जाके घुटना टेकके आँख में आँसू भरके माता मेरी के सामने प्रार्थना कइलकइ कि ई नयका परीक्षा के झेले के आउ अपन कर्तव्य निभावे के शक्ति दे  तब गिरजाघर से सीधे केकरों हीं बिना ठहरले हमन्हीं भिर अइलइ हनन्हीं के सब कुछ बतइलकइ जोर से रो पड़लइ आउ पूरा पछतावा के साथ ऊ दुन्या के गले लगइलकइ आउ ओकरा से माफी मँगलकइ  ओहे सुबह बिना देरी कइले हमन्हीं भिर से शहर में आउ सगरो सबके घर गेलइ आउ बहुत प्रशंसा भरल शब्द में आउ आँसू बहइते दुन्या के निर्दोष होवे के बात आउ ओकर भावना आउ व्यवहार के श्रेष्ठता के बखान कइलकइ  एकरो से बढ़के ऊ मिस्टर स्विद्रिगाइलोव के नाम दुन्या के हाथ के लिक्खल चिट्ठी सबके देखइलकइ आउ जोर जोर से पढ़के सुनइलकइ हियाँ तक कि ओकर नकल बनावे के भी अनुमति दे देलकइ जे हमर विचार से अति हकइ  ई तरह से शहर के सबके घर जाय में ओकरा कइएक दिन गाड़ी से चक्कर मारे पड़लइ काहेकि कुछ लोग ई बात के बुरा मान गेलइ कि दोसरा के हियाँ पहिले काहे चल गेलइ  आउ ई तरह से पारी बान्हल गेलइ जेकरा से हरेक घर में पहिलहीं से इंतजार होवे लगलइ आउ सब्भे के मालूम रहइ कि फलना फलना दिन के मार्फा पित्रोव्ना फलना फलना घर में चिट्ठी पढ़े वली हकइ आउ हरेक तुरी पढ़े के बखत अइसनो लोग जमा हो जइते जा हलइ जे पारी के अनुसार कइएक तुरी चिट्ठी पढ़ते सुन चुकले हल अप्पन घर में चाहे दोसर परिचित सब के घर में  हमर विचार में बहुत कुछ बहुत जादहीं कुछ एकरा में अइसन होलइ जेकर बिलकुल जरूरत नयँ हलइ लेकिन मार्फा पित्रोव्ना के स्वभावे अइसन हकइ  खैर ऊ दुनेच्का के इज्जत फेर से पूरा तरह से बरकरार कर देलकइ आउ ई सब कांड के पूरा बदनामी के कभी नयँ मिटे वला कलंक लग गेलइ ओकर पति पर मुख्य अपराधी के रूप में जेकरा चलते हमरा ओकरा पर तरस भी आवऽ हइ ई दीवाना पर बहुत सख्ती से पेश आल गेलइ  एकर परिणाम ई होलइ कि दुन्या के कइएक घर से टीसनी पढ़ावे के निमंत्रण मिललइ लेकिन ऊ इनकार कर देलकइ  सामान्य रूप से अचानक सब कोय ओकरा से विशेष आदर के साथ व्यवहार करे लगलइ  ई सब बात के चलते मुख्य रूप से ऊ अप्रत्याशित घटना होलइ जेकरा से अब कहल जा सकऽ हइ कि हमन्हीं के पूरा भाग्ये बदल रहले ह  ई जान ले प्रिय रोद्या कि दुन्या के साथ एगो अदमी शादी करे ल चाहऽ हइ आउ ऊ ओकरा अपन सहमति भी दे देलके ह जेकरा बारे हम तोरा तुरते बतावे जा रहलियो ह  आउ हलाँकि ई सब तोर राय लेले बिना कइल गेलो ह लेकिन आशा हउ कि तूँ न हमरा से न अपन बहिनी से शिकायत करमँऽ काहेकि खुद्दे ई बाते से देखमँऽ कि तोर इंतजार करना आउ तोर जवाब पहुँचे तक मामला के स्थगित रखना हमन्हीं लगी असंभव हलउ  आउ तूँ खुद्दे हियाँ रहले बिना सब कुछ के बारे ठीक से फैसला भी नयँ कर सकतँऽ हल  ई सब होलइ अइसे  ई प्योत्र पित्रोविच लुझिन कोर्ट काउंसिलर के पद पर हथिन आउ दूर के रिश्तेदार मार्फा पित्रोव्ना के जे ई जोड़ी मिलावे में योगदान देलका  बात एकरा से शुरू होलइ कि उनकर जरिये से ऊ हमन्हीं से परिचित होवे के अपन इच्छा जाहिर कइलका उनकर अच्छा से खातिर कइल गेलइ कॉफी पिलका आउ दोसरहीं दिन चिट्ठी भेज देलका जेकरा में ऊ बहुत आदरपूर्वक अपन प्रस्ताव जाहिर कइलका आउ त्वरित आउ पक्का जवाब के प्रार्थना कइलका  ऊ कामकाजी आउ व्यस्त अदमी हका आउ अभी पितिरबुर्ग लौट जाय के जल्दी में हका से से हरेक मिनट उनका लगी कीमती हकइ  निस्संदेह हमन्हीं के शुरू शुरू में बहुत अचरज होलइ काहेकि ई सब कुछ बहुत जल्दीबाजी में आउ अप्रत्याशित ढंग से होलइ  ऊ सारा दिन हमन्हीं एक साथ सोच विचार करते गेलिअइ  ऊ विश्वसनीय आउ खाता पीता अदमी हथिन दू दू सरकारी ओहदा पर काम करऽ हथिन आउ खुद के उनकर संपत्ति हकइ  ई सच हकइ कि उनकर उमर पैतालीस बरस के हइ लेकिन उनकर सूरत शकल काफी निम्मन हइ आउ अभियो औरतियन के आकर्षक लग सकऽ हथिन आउ साधारणतः ऊ बहुत गंभीर आउ सभ्य लगऽ हथिन लेकिन जरी उदास आउ मानूँ अभिमानी  लेकिन हो सकऽ हइ कि प्रथमदृष्ट्या ऊ अइसन लगऽ हथिन  आउ हाँ प्रिय रोद्या हम तोरा अगाह करऽ हिअउ कि जब तोरा उनका से पितिरबुर्ग में मोलकात होतउ जे बहुत जल्दीए होवे वला हउ त उनका देखतहीं अगर उनका में कोय चीज अच्छा नयँ लगउ त बहुत जल्दीबाजी आउ जोश में उनका बारे कुछ राय नयँ बनइहँऽ जइसन कि तोर सुभाव हउ  हम तोरा ई पहिले से बता रहलियो ह कि खुदा न खास्ते कहीं अइसन हो जाय हलाँकि हमरा विश्वास हउ कि तोरा पर उनकर अच्छे असर पड़तउ  आउ एकरा अलावे कउनो अदमी के समझे खातिर ई जरूरी हइ कि ओकरा बारे धीरे धीरे आउ सवधानी से सोच विचार कइल जाय ताकि गलतफहमी आउ पूर्वाग्रह के शिकार नयँ होल जाय जेकरा बाद में सुधारना आउ दूर करना कठिन हइ  आउ प्योत्र पित्रोविच कम से कम कइएक लक्षण से बिलकुल भला अदमी लगऽ हथिन  पहिलहीं मोलकात में ऊ हमन्हीं के बतइलथिन कि ऊ व्यवहारिक प्रैक्टिकल व्यक्ति हका लेकिन जइसन कि ऊ खुद्दे हमन्हीं के बतइलथिन कइएक बात में ऊ आझकल के उभरते पीढ़ी के विचारधारा से सहमत हका आउ सब्भे पूर्वाग्रह के विरोधी हका  आउ बहुत कुछ बोललथिन काहेकि ऊ जरी अभिमानी लगऽ हथिन आउ उनका जरी लगऽ हइ कि उनकर बात सुनल जाय लेकिन ई ओइसन कोय बुराई नयँ हइ  हमरा तो जरूर कमती समझ में आल लेकिन दुन्या हमरा समझइलकउ कि हलाँकि ऊ अदमी कमती पढ़ल लिखल हका लेकिन ऊ बुद्धिमान हका आउ देखे में अच्छा सुभाव के लगऽ हका  तोरा अपन बहिनी के सुभाव मालूम हकउ रोद्या  ऊ अपन इरादा के पक्की समझदार धीरज वली आउ उदार हृदय वली लड़की हकइ हलाँकि ओकर दिल भावुक हइ जइसन कि ओकरा में हम अच्छा से भाँपलूँ हँ  ई सच हइ कि कोय विशेष प्रेम न एकरा तरफ से हइ आउ न उनका तरफ से लेकिन दुन्या एगो समझदार लड़की के अलावे साथे साथ उदार दिल के जीव हइ फरिश्ता के तरह आउ ऊ अपन कर्तव्य समझतइ कि अपन पति के खुश रक्खे आउ ओहो अपना तरफ से ओकर खुशी के ध्यान रखथिन आउ ई अन्तिम बिन्दु पे फिलहाल तो शंका करे के कोय बड़गर कारण नयँ दिखऽ हइ हलाँकि ई माने पड़तइ कि सब मामला जरी जल्दीबाजी में तय कइल गेले ह  एकर अलावे ऊ एगो बहुत समझदार अदमी हथिन आउ पक्का बात हइ कि ऊ खुद देखथिन कि दुन्या जेतने जादे उनका हीं सुखी रहतइ ओतने जादे उनकर खुद के दाम्पत्य जीवन खुशहाल रहे के भरोसा होतइ  आउ जाहाँ तक अस्थिर स्वभाव कुछ पुरनका आदत आउ कुछ विचार में मतभेद के सवाल हकइ जे सुखी से सुखी दाम्पत्य जीवन में भी होवे करऽ हइ त ई मामले में दुनेच्का खुद्दे हमरा बतइलकइ कि ओकरा खुद पर भरोसा हकइ एकरा बारे में चिंता करे के कोय बात नयँ हइ आउ ऊ बहुत कुछ झेल सकऽ हइ बशर्ते आगे के संबंध ईमानदारी आउ सच्चाई पर आधारित रहे  उदाहरण के तौर पे ऊ शुरू शुरू में कुछ कठोर नियन लगलथिन लेकिन अइसन एहो कारण से हो सकऽ हइ कि ऊ निष्कपट आउ खुला विचार के अदमी हथिन आउ दरअसल एहे बात हइयो हइ  उदाहरण के तौर पे उनकर दोसरा तुरी भेंट के बखत जबकि उनका दुन्या के सहमति मिल चुकले हल बातचीत के दौरान बतइलथिन कि दुन्या से परिचय होवे के पहिलहीं ऊ अपन मन में ठान लेलथिन हल कि ऊ कोय अइसन ईमानदार लड़की से बिना कोय दहेज के शादी करथिन जे मुसीबत झेलल रहे काहेकि जइसन कि ऊ समझइलथिन पति के कइसहूँ अपन पत्नी के आभारी नयँ होवे के चाही अगर पत्नी अपन पति के अपन उपकारी समझे  आउ हमरा कहना हउ कि हम जइसे लिखलियो ह ओकरा अपेक्षा ऊ ई बात आउ कुछ नरमी से आउ मधुर स्वर में व्यक्त कइलथिन हल काहेकि हम उनकर असली वक्तव्य के भूल गेलियो ह आउ खाली हमरा ओकर अर्थ आद हकउ आउ एकरा अलावे ऊ जे कुछ बोललथिन ऊ पहिले से सोचल विचारल नयँ हलइ बल्कि बातचीत के दौरान सहज भाव से उनकर मुँह से निकल गेलइ ओहे से ऊ बाद में एकरा सुधारे के आउ अधिक मधुर बनावे के कोशिश कइलथिन लेकिन हमरा तो कइसूँ ई जरी तीक्ष्ण लगलइ आउ हम दुन्या के ई बात बतइलिअइ  लेकिन दुन्या चिढ़के हमरा जवाब देलकइ कि कथनी अभी करनी नयँ हकइ आउ ई बात वास्तव में सही हकइ  अपन फैसला करे के पहिले दुनेच्का रात भर नयँ सो पइलकइ आउ ई समझके कि हम सुत गेलिए ह ऊ बिस्तर से उठलइ आउ कमरा में शतपथ करे लगलइ आगे पीछे चक्कर लगइते रहलइ आखिर ऊ प्रतिमा के सामने टेहुना टेकके बइठ गेलइ आउ देर तक तन्मय होके प्रार्थना कइलकइ आउ सुबह में हमरा सुनइलकइ कि ऊ फैसला कर लेलके ह  हम पहिलहीं बता चुकलियो ह कि प्योत्र पित्रोविच अब पितिरबुर्ग खातिर रवाना होवे वला हथिन  हुआँ उनकर बड़गर बड़गर कारोबार हकइ आउ ऊ पितिरबुर्ग में एगो सार्वजनिक वकील के कार्यालय खोले ल चाहऽ हथिन  ऊ लम्मा समय से कइएक तरह के नालिश आउ मोकदमा के कार्यवाही में लगल हथिन आउ हालहीं में एगो बड़गर मोकदमा जीत चुकलथिन हँ  पितिरबुर्ग में उनका एहो बात लगी होवे के चाही काहेकि सीनेट के सामने उनकर एगो बड़गर मोकदमा के सुनवाई हकइ  ई तरह से प्यारे रोद्या ऊ तोरो लगी बहुत काम आ सकऽ हथुन सब्भे कुछ में आउ हम आउ दुन्या दुन्नु तय कइलियो ह कि तूँ आझे से भी निश्चय ही अपन भविष्य के जीविका शुरू कर सकऽ हँ आउ समझ सकऽ हँ कि तोर किस्मत तय आउ पक्का हो चुकलो ह  काश अइसन हो जाय एकरा से एतना फयदा होत कि एकरा आउ कुछ दोसर चीज नयँ बल्कि सर्वशक्तिमान के हमन्हीं लगी सीधा वरदान समझल जा सकऽ हइ  दुन्या भी एहे सपना देखब करऽ हइ  हमन्हीं तो एकरा बारे प्योत्र पित्रोविच के भी कुछ शब्द बतावे के जोखिम उठा लेलिए ह  ऊ सवधानीपूर्वक अपन मत व्यक्त कइलका आउ कहलका कि वास्तव में चूँकि सेक्रेटरी बेगर तो काम चलऽ हइ नयँ त स्वभाविक रूप से कहल जा सकऽ हइ कि अजनबी के अपेक्षा अपन रिश्तेदार के तनखाह वेतन देना बेहतर होतइ अगर खाली ऊ काम के योग्य होवे मानूँ तोरा योग्य होवे में कोय शक हो सकऽ हइ लेकिन ऊ शंका जरूर जाहिर कइलथिन कि यूनिवर्सिटी में अध्ययन से हो सकऽ हउ कि तोरा छुटिए नयँ मिलउ कि उनकर दफ्तर के काम खातिर समय निकाल पइमहीं  अभी खातिर तो बात हिएँ पर खतम हो गेलइ लेकिन दुन्या तो एकरा छोड़के अब आउ कुछ नयँ सोचऽ हइ  अब तो ओकरा कुछ दिन पहिलहीं से मानूँ एक प्रकार के जुनून सवार हइ आउ एगो पूरा प्लान बना लेलके ह कि आखिर चलके प्योत्र पित्रोविच के मोकदमा वला काम में तूँ उनकर खाली एगो सहयोगी ही नयँ बल्कि साझीदारो बन जायँ खास करके ई कारण से कि तूँ खुद्दे विधि संकाय के छात्र हकँऽ  हम तो रोद्या ओकरा से बिलकुल सहमत हकिअउ आउ ओकर सब्भे प्लान आउ उमीद में साथ हकिअउ ई सब के पूरा होवे के पूरा संभावना देखके  आउ प्योत्र पित्रोविच के टाल मटोल के बावजूद जे अभी स्वभाविक हइ काहेकि ऊ अभी तक तोरा नयँ जानऽ हथुन दुन्या के पक्का विश्वास हकइ कि ऊ अपन होवे वला पति पर अपन अच्छा असर के बल पर सब कुछ पा लेतइ आउ एकरा में ओकरा पक्का विश्वास हइ  जाहिर हइ कि हमन्हीं एतना सवधानी तो बरतवे कइलिए ह कि प्योत्र पित्रोविच से अपन ई दूर वला सपना सब के बारे कुछ नयँ कहलिए ह खास करके ई बारे कि तूँ उनकर साझीदार पार्टनर बनम्हीं  ऊ एगो व्यवहारिक प्रैक्टिकल अदमी हका आउ शायद कोय उत्साह नयँ देखइता काहेकि ई सब उनका लगी खाली सपना लगइ  ओइसहीं न तो दुन्या आउ न हमहीं उनका से आधो शब्द बोललिअइ अपन पक्का आशा के बारे कि ऊ पइसा से हमन्हीं के मदत करथिन जब तक तूँ यूनिवर्सिटी में हकहीं हमन्हीं सबसे पहिले तो ई सोचके नयँ कहलिअइ कि ई सब कुछ बाद में अपने आप हो जइतइ आउ ऊ हमन्हीं के बिना कुछ कहले ऊ खुद्दे असानी से प्रस्ताव रखथिन भला ऊ दुनेच्का के एतना सन बात के टालिए कइसे सकऽ हथिन खास करके ई बात से कि तूँ खुद दफ्तर में उनकर दहिना हाथ बन सकऽ हँ आउ ई मदत कोय खैरात में नयँ मिलतउ बल्कि ई तोर अर्जित तनखाह के रूप में होतउ  ई तरह दुनेच्का बंदोबस्त करे लगी चाहऽ हइ आउ हम ओकरा से बिलकुल सहमत हिअइ  आउ नयँ बतावे के दोसर कारण ई हइ कि हम खास करके चाहऽ हलिअइ कि हमन्हीं के अब अगला मोलकात के बखत हम तोरा उनका सामने बराबर के हैसियत से पेश करिअउ  जब दुन्या उनका से तोरा बारे बड़ी जोश के साथ बात कइलकउ त ऊ जवाब देलथिन कि कउनो अदमी के बारे कोय राय कायम करे कि पहिले ओकरा खुद करीब से देखे के जरूरत होवऽ हइ आउ खुद ऊ तोरा से जान पछान हो गेला के बाद तोरा बारे अपन राय कायम करथुन  जानऽ हँ हमर अनमोल रोद्या कुछ विचार के अधार पर हमरा लगऽ हके लेकिन प्योत्र पित्रोविच से ई बात के कुछ लेना देना नयँ हइ बल्कि अइसीं हमर अप्पन व्यक्तिगत मामला हइ आउ शायद बुढ़ारियो के सनक होवइ हमरा लगऽ हके कि शायद हमरा लगी बेहतर होवत अगर हम उनकन्हीं के शादी के बाद अकेल्ले रहम जइसे कि अभी रहऽ हूँ आउ उनकन्हीं के साथ नयँ  हमरा पूरा विश्वास हके कि ऊ एतना उदारता आउ विनम्रता देखइता कि खुद्दे हमरा बोलइता आउ बेटी से हमरा आगे दूर नयँ रहे के सुझाव देता आउ अभी तक ऊ कुछ नयँ बोलला ह त जाहिर हइ कि बिन बोललहूँ ई मानल बात समझल जा हइ लेकिन हम इनकार कर देम  हम जिनगी में कइएक तुरी देखलूँ हँ कि पति सब के दिल में सास के मामले में सहज नयँ महसूस होवऽ हइ लेकिन हम खाली एहे नयँ चाहऽ हूँ कि हमरा चलते केकरो तनिक्को सन तकलीफ नयँ होवे बल्कि हम खुद्दे पूरा तरह से अजाद रहूँ जब तक कि हमरा अपन रोटी के एगो टुकरी मिलते रहे आउ तोरा आउ दुनेच्का जइसन औलाद रहे  अगर संभव होल त तोहन्हीं दुनहूँ के आसपास हम बस जाम काहेकि रोद्या सबसे बड़गर खुशखबरी तो हम चिट्ठी के आखिरी हिस्सा लगी बचा के रखलियो ह ई जान ले हमर प्यारे दोस्त कि शायद बहुत जल्दीए फेर से एकट्ठा होते जाम आउ लगभग तीन साल के जुदाई के बाद हम तीनों गले गले मिल्लम ई तो पक्का तौर पे तय हो गेलो ह कि हम आउ दुन्या पितिरबुर्ग जा रहलियो ह ठीक कब ई तो हमरा मालूम नयँ लेकिन कइसूँ जल्दीए बहुत जल्दीए हो सकऽ हइ कि एक्को सप्ताह में  सब कुछ प्योत्र पित्रोविच पर निर्भर हइ जे जइसीं पितिरबुर्ग में सब कुछ देखके पता लगा लेता त हमन्हीं के तुरते बतइता  ऊ कोय हिसाब से चाहऽ हथिन कि विवाह के रस्म जल्दी से जल्दी निपटा लेल जाय आउ अगर संभव होवे त शादी एहे मांसभक्षणकाल में हो जाय आउ समय के कमी से संभव नयँ हो पाबइ त देवी के उपवास के तुरते बाद  ओह तोरा करेजा से लगाके हमरा केतना खुशी होत तोरा मिल्ले के खुशी में दुन्या केतना उत्तेजित हकउ आउ एक तुरी हमरा मजाक में बतइलको हल कि खाली एहो एक बात लगी हम प्योत्र पित्रोविच से शादी कर लिअइ  ऊ तो एगो फरिश्ता हउ ऊ अब हमर ई चिट्ठी में आउ कुछ नयँ लिक्खे वली हकउ लेकिन हमरा एतना लिक्खे लगी कह देलको ह कि ओकरा तोरा से एतना सारा बात करे के हइ एतना जादे कि ओकर हाथ अभी कलम उठावे में साथ नयँ दे रहले ह काहेकि कुछहीं लाइन में ऊ कुच्छो नयँ बता पइतइ बल्कि आउ खाली जी बेचैन हो जइतइ लेकिन ऊ कहलको ह कि ओकरा तरफ से हम तोरा कसके आलिंगन कर लिअउ आउ अनगिनत चुम्बन भेज दिअउ  लेकिन हलाँकि हमन्हीं शायद व्यक्तिगत रूप से बहुत जल्दीए मिल्ले लगी अइते जइबउ तइयो तोरा एक दू दिन में पइसा पठइबउ जादे से जादे जेतना हमरा से बन पइतउ ओतना  अब जबकि सबके मालूम हो गेले ह कि दुनेच्का के शादी प्योत्र पित्रोविच से होवे जा रहले ह त हमर साख अचानक बढ़ गेल आउ ई हम पक्का जानऽ ही कि अफ़नासी इवानोविच हमरा अब पेंशन के जमानत पर पचतरो रूबल लगी भरोसा कर लेतइ ताकि हम तोरा पचीस चाहे तीसो रूबल भेज सकऽ हिअउ  हम आउ जादहूँ भेज देतियो हल लेकिन हमरा रस्ता के खरचा के चिंता हकउ आउ हलाँकि प्योत्र पित्रोविच एतना अच्छा हलथिन कि हमन्हीं के रजधानी के यात्रा के खरचा के कुछ हिस्सा अपने उप्पर ले लेलथिन हँ मतलब ई कि हमन्हीं के समान आउ बड़का सन्दूक कइसूँ अपन जान पछान के लोग से अपन खरचा से पहुँचवावे के जिमेवारी खुद लेलथिन हँ लेकिन तइयो हमन्हीं के पितिरबुर्ग पहुँचे खातिर कुछ खरचा के इंतजाम तो करे के चाही कम से कम पहिला कुछ दिन खातिर अइसन नयँ होवे के चाही कि हमन्हीं के पास एगो अद्धी भी नयँ रहे  लेकिन दुनेच्का आउ हम दुन्नु मिलके ठीक ठीक खरचा जोड़ लेलिए ह आउ ई मालूम पड़लइ कि रस्ता के खरचा थोड़हीं सन होतइ  हमन्हीं के हियाँ से रेल्वे तक कुल नब्बे विर्स्ता के दूरी हइ आउ हमन्हीं पहिलहीं कइसूँ एगो जान पछान के किसान ड्राइवर से बात कर लेलिए ह आउ हुआँ से दुनेच्का आउ हम अराम से तेसरा दरजा में सफर कर सकबइ  ओहे से शायद हम तोरा पचीस नयँ बल्कि निश्चित रूप से तीस रूबल भेज सकबउ  लेकिन अब काफी हो गेलउ लिखके दू पन्ना पूरा भर गेलउ आउ एकरा में कोय जगह नयँ बचलो ह अपन पूरा रामकहानी लेकिन ई बीच होवो तो बहुत कुछ कइलो ह आउ अब हमर अनमोल रोद्या नगीच भविस में मोलकात के पहिले तक तोरा करेजा से लगावऽ हिअउ आउ माय के अशीर्वाद दे हिअउ  अपन बहिन दुन्या से प्यार करिहँऽ रोद्या ओकरा ओइसहीं प्यार करिहँऽ जइसे ऊ तोरा प्यार करऽ हउ आ ई जान ले कि ऊ तोरा बेइंतहा प्यार करऽ हउ ऊ तोरा खुद से भी बढ़के प्यार करऽ हउ  ऊ फरिश्ता हउ आउ तूँ रोद्या तूँ हमन्हीं लगी सब कुछ हकँऽ हमर सब उमीद आउ सब भरोसा  तूँ सुखी रहमँऽ त हमन्हीं सुखी रहम  तूँ भगमान के प्रार्थना तो करँऽ हँ न रोद्या पहिले नियन आउ हमर विधाता आउ त्राता के दया पर तूँ विश्वास तो करँऽ हँ न हमरा डर लगल रहऽ हउ कि कहीं तोर दिल में आझकल के नास्तिकता के फैशन तो घर नयँ कर गेलउ अगर अइसन बात हकउ त हम तोरा लगी प्रार्थना करबउ  आद कर प्यारे कि कइसे तूँ जब बुतरू हलँऽ आउ तोर बाऊ जित्ते हलथुन त हमर टेहुना पे बइठ के तोतरा तोतराके प्रार्थना करते रहऽ हलँऽ आउ कइसे ऊ बखत हमन्हीं खुशहाल हलूँ अलविदा भलुक आउ बेहतर अगला मिलन तक तोरा करेजा से चिपकावऽ हिअउ आउ ढेर सारा चुम्बन  मरते दम तक तोर पुलख़ेरिया रस्कोलनिकोवा  चिट्ठी पढ़ते बखत लगभग शुरुए से रस्कोलनिकोव के चेहरा लोर से भींगल रहलइ लेकिन जब ऊ पढ़के खतम कइलकइ त ओकर चेहरा पीयर ऐंठन से विकृत हो गेले हल आउ ओकर ठोर पर भारी चिड़चिड़ा आउ द्वेषपूर्ण मुस्कान हलइ  ऊ पातर लेकिन कसके फिट होल आउ फट्टल पुरान अपन तकिया पर अपन सिर रख लेलकइ आउ सोचते रहलइ देर तक सोचते रहलइ  ओकर दिल जोर जोर से धड़क रहले हल आउ ओकर दिमाग में विचार के तूफान मचल हलइ  आखिर ई पीयर छोटगर कमरा में जे एगो अनवारी चाहे सन्दूक नियन हलइ ओकरा घुटन आउ जकड़न महसूस होवे लगलइ  ओकर आँख आउ दिमाग खुला जगह लगी तड़प उठलइ  ऊ हैट लेलकइ आउ निकस पड़लइ अबरी ओकरा ज़ीना पर केकरो से भेंट हो जाय के डर बिलकुल नयँ हलइ एकरा बारे ऊ भूल चुकले हल  ऊ व॰ चौक से होके वसिलेव्स्की टापू के तरफ के रस्ता पकड़लकइ अइसन जल्दी में जा रहले हल मानूँ ओकरा कोय काम के वास्ते जाय के हलइ लेकिन अपन आदत के मोताबिक रस्ता पर बिन ध्यान देले अपने बारे फुसफुसइते आउ सुनाय पड़े लायक अवाज में अपने आप से कुछ बतिअइते जेकरा से आवे जाय वला लोग के बहुत अचरज होवऽ हलइ  कइएक लोग तो ओकरा पीयल समझ रहले हल  पिछला अगला कहताहर सूर्यदेव सिंह मो॰ दनई पो॰ जाखिम जिला गया एगो राजा आउ वजीर के लइका में बड़ी दोस्ती हल  एक के दोसर के बिना चैन न रहऽ हल  एक दिन वजीर के बेटा इयार से मिले गेलन तो ओकरा दूरा पर न पाके रनिवासे में चल गेलन आउ निसा में राजा के न रहे पर रानी के पलंग सूत गेलन  नीन खुलल तो चेहाके उहाँ से चल अयलन बाकि उनकर अँगूठी पलंग पर गिर गेल  राजकुमार अयलन तो इयार के अँगूठी देखके रानी से बोल चाल बंद कर देलन  ई देख के रानी नइहर में चिट्ठी लिखलन बाबा बाग लगायके लाखो लाख लुटाय  रस से भरी रसीली में भौंरा घुर फिर जाय  बाप ई पाँती पढ़ के बेटा के नउवा के साथ बेटी हीं भेजलन  इहाँ दोसर दिन साँझ के राजा के बेटा वजिर के बेटा आउ उनकर साला आउ नउवा एगो पोखरा पर जाके चउपड़ खेले लगलन  खेलते खेलते सालाराम कहलन कि निरमल जल तलाब में अति ही पवित्र पवित्र  सो जल काहे न पिये सुनहुँ हमारे मित्र  सत् रह  तब राजा एतना सुनके मन ही मन सोच के कहलन कर पंजे के बीच में तामें लाल समाय  सो मैं देखा पलंग पर नीर पिया न जाय  सत् रह  एतना सुनके चौपड़ खेलते वजीर के लड़का कहलन घटा गरजे बिजली चमके लागे न काहूँ अंत  माय बहिनिया जान के गये पलंग पर बैठ  सत् रह  एकरा बाद नउवा के पाँसा आयल तो सोंच के कहलन चतुरन में चतुरन मिले लगे न काहूँ अंत  अभाग हे ऊ नारी के कि मूरुख मिलल कंत  सत् रह  ई सब सुन के राजा असलियत समझ गेलन आउ ऊ दिन से रानी के साथ मिल के रहे लगलन कहताहर रमेन्द्र कुमार मो॰ बीजूबिगहा जिला नवादा कोय गाँव में एक ब्रह्मण हलै  ओकरा एकी बेट हलै  कुछ दिना के बाद बप्पा मर गेलै तो बेटवा काम किरिया कर के सुख से रहे लगलै  कुछ दिना के बाद माय बेटा में झगड़ा होलै  तब बेटवा रूस के भागल जाय लगलै  केतनो समझावे से नै मानलै  भागते भागते रस्तवा में एगो बूढ़ा मिललै  बुढ़वा कहलथिन कि तूँ कहे ला भागल जा हे तोरा जे जजमनिका हौ से के सम्हालतौ त ऊ कहलकै कि हम जजमनिका न सम्हालवै  हमरा पढ़े के मन करऽ हे  तब बुढ़वा कहलकै कि तूँ अप्पन जाति पढ़िहैं आउ दोसरा जाति से नै पढ़िहें चाहे कोई कुछ कहौ  ऊ तीन चार इस्कूल में पूछलकै तो ओकरा अप्पन जाति न मिललै  ओकर सादी होल हलै से घूमते घामते ऊ अप्पन ससुरार चल गेलै  ओकर ससुर पढ़ावऽ हलथिन  तब ऊ कहलकै कि ए मायँ इहाँ हम भी पढ़वै से गुरुजी पढ़ैथिन तब पूछे पर पता चललै कि गुरुजी पढ़ैथिन  तहिना से ऊ वहैई पढ़े लगलै  वहैं से ओकरा ससुररिया के सभे लोग चीन्हऽ हलै  ओही इसकुलवा में एगो राजा के लड़का भी पढ़ऽ हलै  कहताहर तेतरी बुढ़िया ग्राम झिंगुरी जिला गया एगो राजा के एगो बेटी हले आउ एगो बेटा  बेटा बिआहत हल  उनकर बाप मर गेलन हल आउ खाली मइया बच गेल हल  एक दिन करमा आयल तो सब लड़की करमा कयले हलन  से ओहू मइया से कहलक कि हमहूँ करमा करब  मइया कहकई कि अप्पन साड़ी तोरा न हउ का पेन्ह के करवे तो ऊ कहलक कि भउजीओली सड़िया पेन्ह लेम  से करमा करे ला ऊ तइयार भेल बाकि ई करार पर सड़िया मिललई कि साड़ी में कुछो दाग ऊग न लगे के चाहीं  राजा के बेटी के साड़ी मिलल आउ पोखरा पर सबसे नीचे साड़ी रखके नेहाय लगल  एतने में भउजइया एगो कउवा से कहलक कि जो तूँ पोखरवा पर आउ सब से नीचे जे सड़िया रखल हे ओकरे पर हग दे गन  तोरा दूध भात खिअबउ  से कउवा उहाँ से उड़ गेल आउ साड़ी उलट के सबसे निचला पर हग के चल आयल  भउजइया कउवा के दूध भात खाय ला दे देलक  कहताहर गुलबिया मो॰ पो॰ बलखरा जिला जहानाबाद एगो पाँड़े जी के मेहरारू दोसर से फँसल हले  ऊ रोज माँग के आवथ तो ऊ बेमारी कछले रहे आउ कहे कि तीन गो लिटिया पकइहें रे रमवाँ एगो कोठिया के कन्हवा चढ़इहें रे रमवाँ उहूँ उहूँ हूँ हूँ हूँ एगो अपने खइहें रे रमवाँ एगो हमरा दिहें रे रमवाँ असल के होयवे तो ओकरो में से आधा छोड़वे हो रमवाँ उहूँ उहूँ हूँ हूँ  ऊ रोज अइसहीं करे आउ पाँड़े जी भूखे रह जाथ  ऊ एक दिन मेहरारू के बेमारी से चिंतित होके अप्पन बहिनी के लिआवे गेलन आउ रो रो के सब हाल कहलन तो बहिनी समझ गेल आउ भइवा से कहलक कि जाके गरम पानी करके कोठी में डाल दऽ  ओकर इअरवा उहँईं मर जतवऽ  बस ओकर बेमारी ठीक हो जतवऽ  बाबा जी घरे आन के तीनछिया चूल्हा पर खूब पानी गरम कयलन तो पड़िआइन पूछलन कि हम भूखे मरल जाइत ही आउ तूँ खाली पानी गरम करइत हऽ  पाँड़े जी कहलन कि कोठिया में सूढ़वा लगल हे ओकरे मारे ला करइत ही  पड़िआइन केतनो मना कयलका पर ऊ न मानलन आउ पानी खउला के कोठी में डाल देलन  पड़िआइन के इयार उहँईं सीझ के मर गेलन  बाद में पड़िआइन के भी जान मार देलन आउ कोला में गड़हरा खन के राते में दूनो के गाड़ देलन  बाद में पाड़ जी दूसर विआह करके सुख से रहे लगलन 