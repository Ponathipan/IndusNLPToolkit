दृश्य ख़्लिस्ताकोव आउ पोस्टमास्टर पोस्टमास्टर वर्दी में तनके सावधान मुद्रा में हाथ में तलवार पकड़ले प्रवेश खुद के परिचय देवे में सम्मानित अनुभव करऽ हिअइ पोस्टमास्टर कोर्ट काउंसिलर श्पेकिन  ख़्लिस्ताकोव अपने के स्वागत हइ  हमरा प्रिय संगति बहुत पसीन हइ  बैठ जाथिन  अपने की हियाँ हमेशे रहऽ हथिन पोस्टमास्टर जी बिलकुल सही  ख़्लिस्ताकोव आउ हमरा ई शहर निम्मन लगऽ हइ  वस्तुतः हियाँ के अबादी जादे नयँ हइ लेकिन एकरा से की आखिर ई रजधानी तो नयँ हइ  सच हइ न वास्तव में ई तो रजधानी नयँ हइ पोस्टमास्टर बिलकुल सही  ख़्लिस्ताकोव जाहिर हइ कि खाली रजधानी में उच्च समाज होवऽ हइ आउ प्रान्तीय हंस अर्थात् गँवार नयँ  अपने के की विचार हइ अइसन बात हइ कि नयँ पोस्टमास्टर जी बिलकुल सही बात हइ  स्वगत ई तो लेकिन कइसूँ अभिमानी नयँ हइ सब कुछ के बारे पुच्छऽ हइ  ख़्लिस्ताकोव लेकिन ई बात भी सही हइ जे अपने स्वीकार करथिन कि एगो छोटकुन्ना शहर में भी खुशहाल जिनगी गुजारल जा सकऽ हइ  पोस्टमास्टर जी बिलकुल सही बात हइ  ख़्लिस्ताकोव हमर विचार से की जरूरत हइ जरूरत हइ खाली ई बात के कि लोग तोहरा आदर सत्कार करइ दिल से प्यार करइ हइ न पोस्टमास्टर जी बिलकुल सही  ख़्लिस्ताकोव हम स्वीकार करऽ हिअइ कि ई बात के हमरा खुशी हइ कि अपने के विचार हमर विचार से मेल खा हइ  वस्तुतः लोग हमरा विचित्र समझते जा हइ लेकिन हमर ई स्वभाव हइ  ओकरा आँख में आँख डालके देखते स्वगत ई पोस्टमास्टर से उधार काहे नयँ माँगके देखल जाय प्रकट कइसन विचित्र घटना हमरा साथ घटलइ रस्ता में हमर सब पैसा खरच हो गेलइ  की अपने हमरा तीन सो रूबल उधार दे सकऽ हथिन पोस्टमास्टर काहे नयँ ई तो डाक विभाग के बहुत बड़गो खुशी के बात होतइ  जी ई प्रस्तुत हइ  दिल से सेवा लगी तैयार हिअइ  ख़्लिस्ताकोव बहुत आभार  आउ हम स्वीकार करऽ हिअइ कि हम मर जइबइ लेकिन रस्ता में कुच्छो अस्वीकार नयँ करबइ आउ काहे लगी सही बात हइ न पोस्टमास्टर जी बिलकुल सही  उठ जा हइ सावधान मुद्रा में खड़ी हो जा हइ आउ तलवार हाथ में धर ले हइ अब आउ अपन उपस्थिति से अपने के कष्ट देवे के साहस नयँ हइ डाक विभाग के मामले में अपने के कोय टिप्पणी ख़्लिस्ताकोव नयँ कुछ नयँ  पोस्टमास्टर आदरपूर्वक झुक जा हइ आउ बाहर चल जा हइ  ख़्लिस्ताकोव सिगार जलइते पोस्टमास्टर भी लगऽ हइ बहुत निम्मन अदमी हइ  कम से कम सेवापरायण तो हइ  हमरा अइसन व्यक्ति पसीन पड़ऽ हइ  सूची पिछला अगला दृश्य ख़्लिस्ताकोव आउ आम्मोस फ़्योदरोविच आम्मोस फ़्योदरोविच अंदर अइते आउ रुकते स्वगत हे भगमान हे भगमान सब कुछ निम्मन से पार लगइहऽ  हमर तो गोड़े जवाब दे रहल ह  प्रकट तनके खड़ी होते आउ अपन हाथ से तलवार पकड़ले खुद के परिचय देवे में सम्मानित अनुभव करऽ हिअइ हियाँ के जिला न्यायालय के न्यायाधीश जज कॉलेजिएट असेसर ल्यापकिन त्यापकिन  ख़्लिस्ताकोव किरपा करके बैठ जाथिन  त अपने हियाँ के जज हथिन आम्मोस फ़्योदरोविच सन् में कुलीन वर्ग के इच्छानुसार तीन बरस लगी निर्वाचित होलिअइ आउ अभी तक सेवारत हिअइ  ख़्लिस्ताकोव लेकिन जज होना की लाभदायक हइ आम्मोस फ़्योदरोविच तीन तुरी तिनबरसा अवधि के सेवा के बाद प्राधिकारी के अनुमोदन से हमरा सेंट व्लादिमीर पदक चतुर्थ श्रेणी से पुरस्कृत कइल गेलइ  स्वगत आउ हमर मुट्ठी में पैसा हके आउ हमर मुट्ठी तो पूरा जल रहल ह  ख़्लिस्ताकोव आउ हमरा पसीन पड़ऽ हइ व्लादिमीर  अइकी तेसरा दर्जा के आन्ना एकर परतर नयँ कर सकऽ हइ  आम्मोस फ़्योदरोविच अपन कसके बंद कइल मुट्ठी के जरी सुन आगू करते स्वगत हे भगमान हमरा समझ में नयँ आवऽ हके कि हम काहाँ बैठल हकूँ  अइसन लगऽ हके कि हम बिलकुल दहकते कोयला के निच्चे हकूँ  ख़्लिस्ताकोव ई अपने के हथवा में कउची हकइ आम्मोस फ़्योदरोविच हड़बड़ाल आउ बैंक नोट के फर्श पर गिरइते जी कुछ नयँ  ख़्लिस्ताकोव कुछ नयँ कइसे हम तो देखलिअइ पैसा गिरलइ  आम्मोस फ़्योदरोविच सिर से पैर तक काँपते जी बिलकुल नयँ  स्वगत हे भगमान अइकी अब तो हम कठघरा में खड़ी कर देल गेलूँ आउ हमरा गिरफ्तार करके ले जाय लगी गाड़ी भेजल जा चुकल ह ख़लिस्ताकोव फर्श पर से पैसा उठइते हाँ ई तो पैसा हइ  आम्मोस फ़्योदरोविच स्वगत अरे अब तो सब कुछ खतम हो गेल हम तो बरबाद हो गेलूँ बरबाद ख़्लिस्ताकोव अपने जन्नऽ हथिन की अपने ई हमरा उधार काहे नयँ दे दे हथिन  आम्मोस फ़्योदरोविच जल्दीबाजी में जी की कहलथिन की कहलथिन बहुत खुशी से  स्वगत अब तो कुछ आउ साहस से काम ले कुछ आउ साहस से हे पवित्र माता हमर बेड़ा पार लगावऽ ख़्लिस्ताकोव जानऽ हथिन हमरा रस्ता में पैसा कमती पड़ गेलइ कभी हियाँ त कभी हुआँ लेकिन हम अपन गाँव से तुरतम्मे अपने हीं ई पैसा भेज देबइ  आम्मोस फ़्योदरोविच ओह एकर की जरूरत हइ एकरा बेगर भी ई हमर सम्मान के बात हइ वस्तुतः अपन क्षमता कम होलो पर उत्साह आउ जोश के साथ प्राधिकारी के सेवा में रत रहे के प्रयास करऽ हिअइ कुरसी पर से उठ जा हका तनके सावधान मुद्रा में हो जा हका अपन उपस्थिति से अपने के आउ अधिक कष्ट देवे के साहस नयँ करऽ हिअइ  हमरा लगी कोय आदेश ख़्लिस्ताकोव कइसन आदेश आम्मोस फ़्योदरोविच हमर कहे के मतलब हइ ई जिला न्यायालय कोर्ट लगी कोय आदेश देवे लगी चाहथिन ख़्लिस्ताकोव काहे लगी हमरा एकरा लगी कोय जरूरत नयँ हइ  आम्मोस फ़्योदरोविच झुकके आउ बाहर जइते स्वगत अच्छऽ शहर अब हमन्हीं के हइ ख़्लिस्ताकोव उनकर गेला के बाद जज तो एगो निम्मन व्यक्ति हइ सूची पिछला अगला दृश्य ख़्लिस्ताकोव अकेला आँख मलते प्रवेश ख़्लिस्ताकोव स्वगत हम लगऽ हइ खर्राटा भरके निम्मन से सुतलिअइ  काहाँ से ओकन्हीं के अइसन गद्दा आउ पंख वला बिस्तर मिल गेलइ पसेने पसेने भी हो गेलूँ  लगऽ हइ कल्हे हमर भोजन में कुछ तो डाल देते गेले हल हमर सिर में अभियो तलक दरद हके  हियाँ परी जइसन कि हमरा देखाय दे हइ आनंद से कुछ समय गुजार सकऽ हिअइ  हमरा सुंदर आवभगत पसीन पड़ऽ हइ आउ हम स्वीकार करऽ हिअइ कि हमरा आउ जादे पसीन पड़ऽ हइ अगर हमर आवभगत स्वार्थवश नयँ बल्कि पवित्र हृदय से कइल जा हइ  आउ मेयर के बिटिया बहुत निम्मन हइ आउ ओकर माय भी ठीके होतइ नयँ हमरा मालुम नयँ लेकिन हमरा सचमुच अइसन जिनगी पसीन पड़ऽ हइ  सूची पिछला अगला अंक मेयर के घर के ओहे कमरा दृश्य सवधानी से लगभग चौआ पर चलते पूरे औपचारिक परिधान आउ वरदी में अंदर प्रवेश करते जा हका आम्मोस फ़्योदरोविच अरतेमी फ़िलिप्पोविच पोस्टमास्टर लुका लुकीच दोबचिन्स्की आउ बोबचिन्स्की  पूरा दृश्य आधा फुसफुसाहट में  आम्मोस फ़्योदरोविच जज सब के अर्द्धवृत्त में खड़ी करऽ हका भगमान खातिर भद्रजन जल्दी से वृत्ताकार रूप में खड़ी हो जइते जाथिन आउ जरी अपन स्थान पर रहते जाथिन भगमान उनकर भला करथिन ऊ राजमहल आवऽ जा हका आउ राज्य परिषद् के फटकारऽ हका मिलिट्री फैशन में लाइन में खड़ी होते जाथिन बिलकुल मिलिट्री फैशन में अपने प्योत्र इवानोविच जल्दी से ई तरफ आ जाथिन आउ अपने प्योत्र इवानोविच हुआँ खड़ी हो जाथिन  दुन्नु प्योत्र इवानोविच चौआ पर तेजी से जा हका  अरतेमी फ़िलिप्पोविच अनुदान संस्था के न्यासी अपने के मर्जी आम्मोस फ़्योदरोविच लेकिन हम सब के कुछ न कुछ तो करे के चाही  आम्मोस फ़्योदरोविच लेकिन ठीक ठीक कउची अरतेमी फ़िलिप्पोविच ई तो जाहिर हइ कि कउची  आम्मोस फ़्योदरोविच कुछ चुपके चोरी सरका देवे के चाही अरतेमी फ़िलिप्पोविच हाँ बल्कि चोरी चुपके कुछ सरका देवे के बात काहे नयँ होवे  आम्मोस फ़्योदरोविच ई तो खतरनाक काम हइ भाड़ में जाय हम सब पर चिल्लइता ऊ तो सरकारी अदमी हथिन  लेकिन हाँ कइसनो स्मारक के खातिर अभिजात वर्ग के तरफ से चंदा के रूप में हो सकऽ हइ  पोस्टमास्टर आउ नयँ तो अइकी डाक से पैसा अइलइ मालुम नयँ केकरा लगी  अरतेमी फ़िलिप्पोविच सावधान कहीं अपनहीं के डाक से ऊ कहीं आउ दूर नयँ पठा देथुन  सुनथिन अइसन काम एगो सुव्यवस्थित राज्य में नयँ कइल जा हइ  काहे लगी हियाँ परी पूरा स्क्वैड्रन संगठित दल हिअइ जरूरत हइ एक एक करके खुद के पेश करे के आउ आँख से आँख मिलाके आउ ई तरह जइसन कि होवे के चाही ताकि लोग के कानो कान खबर नयँ होवे  अइसीं एगो सुव्यवस्थित समाज में कइल जा हइ अच्छऽ त अपने आम्मोस फ़्योदरोविच सबसे पहिले शुरू करथिन  आम्मोस फ़्योदरोविच नयँ बेहतर अपने पहिले  अपने के संस्था में ई विशिष्ट आगंतुक रोटी के स्वाद लेलथुन  अरतेमी फ़िलिप्पोविच नयँ बेहतर होतइ कि युवा वर्ग के प्रबोधक के हैसियत से लुका लुकीच पहिले  लुका लुकीच नयँ भद्रजन नयँ हमरा से ई नयँ होतइ  हम स्वीकार करऽ हिअइ हमर पालन पोषण अइसन होले ह कि अगर एक रैंक के ऊपर वला कोय हमरा से बात करऽ हथिन त हम ठक हो जा हिअइ आउ लगऽ हइ जइसे हमर जीभ कीचड़ में फँस गेलइ  नयँ भद्रजन हमरा क्षमा करथिन किरपा करके क्षमा करथिन अरतेमी फ़िलिप्पोविच हाँ आम्मोस फ़्योदरोविच अपने के अलावे आउ कोय नयँ हइ  अपने के मुँह से कइसनो शब्द निकसलइ कि मानूँ सिसेरोन उड़के अइलथिन  आम्मोस फ़्योदरोविच की कहऽ हथिन की कहऽ हथिन सिसेरोन देखथिन कइसन बात सोचलथिन हाँ जब कभी घरेलू कुत्ता चाहे बोर्ज़्वा के बारे बात करे लगऽ हिअइ त भावना में बह जा हिअइ सब्भे उनका प्रेरित करते नयँ अपने खाली कुत्ता के मामले में नयँ बल्कि खलबली मचावे में भी नयँ आम्मोस फ़्योदरोविच हम सब के परित्याग नयँ करथिन हम सब के पिता अर्थात् संरक्षक बनथिन नयँ आम्मोस फ़्योदरोविच आम्मोस फ़्योदरोविच भद्रजन हमरा अकेल्ले छोड़ देते जाथिन एतने में ख़्लिस्ताकोव के कमरा में कदम के आहट आउ खोंखे के अवाज सुनाय दे हइ  सब लोग दरवाजा दने लपकल जइते जा हका एक दोसरा से टकरा जा हका आउ बहरसी निकसे के प्रयास करते जा हका एकर बिन परवाह कइले कि कोय एकरा चलते कुचला जा हइ कि नयँ  आधा फुसफुसाहट में उद्गार सुनाय पड़ऽ हइ  बोबचिन्स्की के अवाज अरे अरे प्योत्र इवानोविच प्योत्र इवानोविच हमर गोड़वा पर अपन गोड़ रख देलऽ ज़िमल्यानिका के अवाज भद्रजन हमर गोड़वा पर से हटते जा दया करते जा हमरा तो रौंद देते गेलऽ कइएक ओह आह जइसन कष्ट भरल उद्गार सुनाय पड़ऽ हइ  आखिरकार सब्भे एक दोसरा के धकिअइते बहरसी निकस जइते जा हइ आउ कमरा खाली हो जाइ  सूची पिछला अगला दृश्य ओहे सब सिपाही देर्झिमोर्दा आउ स्विस्तुनोव आन्ना अंद्रेयेव्ना हियाँ आवऽ प्यारे मेयर श्श की की सुत्तल हथिन ओसिप अभी तो नयँ जरी मनी अँगड़ाई ले हथिन  आन्ना अंद्रेयेव्ना सुनऽ तोर नाम की हको मेयर श्श कइसन पाँवफिरा भालू हइ बूट से ठप ठप करब करऽ हइ अइसे अवाज करब करऽ हइ मानूँ चालीस पूद लट्ठा गाड़ी से कोय गिरा देलकइ काहाँ तोहन्हीं के शैतान लेल जाब करऽ हलउ देर्झिमोर्दा जी औडर के मोताबिक ड्यूटी पर हलिअइ मेयर श्श ओकर मुँह बंद कर दे हका कइसन कौआ नियन काँव काँव करऽ हइ ओकर नकल करऽ हका औडर के मोताबिक ड्यूटी पर हलिअइ बैरेल में से मानूँ साँढ़ हँकरब करऽ हइ  ओसिप से अच्छऽ मित्र तूँ जा आउ हुआँ मालिक के जरूरत के मोताबिक तैयारी करऽ  ऊ सब जे कुछ घर पर होवे माँग लीहऽ  ओसिप के प्रस्थान आ तोहन्हीं दुन्नु ड्योढ़ी पर खड़ी रह आउ जगह से हिलना नयँ आउ कोय अजनबी के घर में घुस्से नयँ देना खास करके बेपारी सब के अगर बल्कि एक्को गो के अंदर आवे देलँऽ त खाली देखाय देउ कि कोय अर्जी लेके आब करऽ हइ चाहे बल्कि बिन कोय अर्जी के लेकिन देखे में लगे कि अइसन अदमी हइ जे हमरा विरुद्ध शिकायत करे लगी चाहऽ हइ ओकरा सीधे धकेलके बाहर कर देना अइसे अच्छा से गोड़ से देखावऽ हका सुनलँऽ श्श श्श सिपाही लोग के पीछू पीछू चौआ के बल प्रस्थान  सूची पिछला अगला दृश्य ओहे सब आउ ओसिप  सब कोय अँगुरी से इशारा करते ओकरा से मिल्ले लगी दौड़ऽ हइ  आन्ना अंद्रेयेव्ना हियाँ आवऽ प्यारे मेयर श्श की की सुत्तल हथिन ओसिप अभी तो नयँ जरी मनी अँगड़ाई ले हथिन  आन्ना अंद्रेयेव्ना सुनऽ तोर नाम की हको ओसिप ओसिप मैडम  मेयर पत्नी आउ बेटी से बहुत हो गेलो बहुत हो गेलो तोहन्हीं के ओसिप से की मित्र तोहर भोजन तो ठीक से हो गेलो न ओसिप जी हो गेलइ हार्दिक धन्यवाद निम्मन से भोजन हो गेलइ  आन्ना अंद्रेयेव्ना अच्छऽ बतावऽ हमर विचार से तोहर मालिक के हियाँ बहुत अधिक काउंट आउ राजकुमार आवऽ जा होथुन न ओसिप स्वगत की बतावल जाय अगर अभी निम्मन भोजन करावल गेलइ त बाद में आउ निम्मन भोजन करावल जइतइ  प्रकट जी हाँ काउंट लोग भी अइते जा हथिन  मारिया अंतोनोव्ना प्यारे ओसिप तोर मालिक केतना सुंदर हथुन आन्ना अंद्रेयेव्ना किरपा करके बतावऽ ओसिप ऊ कइसे मेयर अब किरपा करके बस तो करते जा तोहन्हीं अइसन बकवास से खाली हमरा बाधा डालब करऽ ह की मित्र आन्ना अंद्रेयेव्ना आउ तोर मालिक के ओहदा रैंक की हको ओसिप ओहदा सामान्य रूप के  मेयर ओह हे भगमान तोहन्हीं तो अपन बेवकूफी भरल सवाल से तंग करते रहभो कुच्छो काम के बात करे लगी मौका नयँ देबहो  अच्छऽ की मित्र तोर मालिक कइसन हथुन अनुशासन के प्रति कठोर डाँटवो फटकारवो करऽ हथुन कि नयँ ओसिप जी हाँ अनुशासनप्रिय हथिन  उनका लगी सब कुछ दुरुस्त होवे के चाही  मेयर आउ हमरा तोहर चेहरा बहुत पसीन पड़ऽ हको  मित्र तूँ जरूर एगो निम्मन व्यक्ति होवऽ  अच्छऽ आन्ना अंद्रेयेव्ना सुनऽ ओसिप की तोर मालिक हुआँ वरदी में घुम्मऽ फिरऽ हथुन कि मेयर बहुत हो गेलो  सचमुच तोहन्हीं केतना बक बक करब करऽ ह हियाँ जरूरी चीज हइ बात अदमी के जिनगी के चल रहले ह ओसिप से सचमुच मित्र तूँ हमरा बहुत पसीन हकऽ  रस्ता यात्रा में जानवे करऽ हो चाय के अतिरिक्त प्याली ले लेवे से कुछ हरजा नयँ अभी जरी ठंढी हइ  त अइकी चाय खातिर चानी के दू रूबल हको  ओसिप पैसा लेते हार्दिक धन्यवाद महोदय  भगमान अपने के हर तरह से स्वस्थ रक्खे अपने एगो गरीब के मदत कइलथिन  मेयर अच्छऽ अच्छऽ हमरा खुद्दे खुशी हो रहलो ह  की मित्र आन्ना अंद्रेयेव्ना आउ तोर मालिक के सबसे जादे कइसन आँख पसीन हको मारिया अंतोनोव्ना ओसिप प्यारे तोर मालिक के नाक केतना सुत्थर हको मेयर दम धरऽ हमरा बोले द ओसिप से की मित्र मेहरबानी करके बतावऽ तोर मालिक कउची पर जादे ध्यान दे हथुन मतलब उनका यात्रा के दौरान जादे की पसीन पड़ऽ हइ ओसिप उनकर पसन परिस्थिति पर निर्भर करऽ हइ  सबसे जादे पसीन हइ कि उनका निम्मन से स्वागत कइल जाय उनकर मनोरंजन निम्मन होवइ  मेयर निम्मन स्वागत आउ मनोरंजन ओसिप जी हाँ निम्मन  अइकी हलाँकि हम एगो नौकर हिअइ तइयो ऊ ई बात के ध्यान रक्खऽ हथिन कि हमरो साथ सब कुछ निम्मन होवइ  भगमान कसम कभी कहीं पहुँच जइते जा हिअइ की ओसिप तोर निम्मन से खातिरदारी कइल गेलउ न बिलकुल खराब महामहिम त ऊ बोलऽ हथिन ओसिप ई खराब मेजबान हउ  जइसीं घर पहुँच जइअउ हमरा आद देलइहँऽ  ओह हम सोचऽ हिअइ हाथ लहरावऽ हइ भगमान उनकर भला करथिन हम तो सीधा सादा अदमी हिअइ  मेयर ठीक ठीक तूँ तो अकलमंदी के बात करऽ हो  तोरा चाय खातिर कुछ देलियो हल ई हको ओकरा अलावे बरानका खातिर  ओसिप एकर की जरूरत हइ महामहिम पैसा रख ले हइ वास्तव में हम अपने के निम्मन स्वास्थ्य कामना के साथ पीबइ  आन्ना अंद्रेयेव्ना हमरा हीं आवऽ ओसिप हमरो हीं से कुछ मिलतो  मारिया अंतोनोव्ना प्यारे ओसिप हमरा तरफ से तूँ अपन मालिक के चुंबन लीहऽ दोसर कमरा से ख़्लिस्ताकोव के हलका सन खोंखे के अवाज सुनाय दे हइ  मेयर श्श चौआ पर खड़ी हो जा हका पूरा दृश्य आधा फुसफुसाहट में  भगमान के नाम पर शोर मत करते जा जइते जा बहुत हो गेलो आन्ना अंद्रेयेव्ना चलल जाय माशिन्का हम तोरा बतइबउ अतिथि के बारे हम जे कुछ नोटिस कइलिअइ ऊ खाली हमन्हीं दुन्नु के बीच बतियाल जा सकऽ हइ  मेयर ओह त हुआँ बतिअइते जइतइ हमरा लगऽ हइ खाली जाहो आउ ओकन्हीं के बात सुनहो त बाद में अपन कान में ठेंठी डाल लेवे पड़तो  ओसिप दने मुड़ते अच्छऽ मित्र सूची पिछला अगला दृश्य ओहे सब आउ मेयर मेयर दबे पाँव प्रवेश करते श्श्श श्श्श आन्ना अंद्रेयेव्ना की बात हइ मेयर काश हम एतना जादे नयँ पिलइतिए हल लेकिन एकरा से की अगर बल्कि ऊ जे कुछ बोललइ ओकरा में आधो सच हइ चिंतन मुद्रा में आउ ई कइसे सच नयँ हो सकऽ हइ जब पीके अदमी धुत्त हो जा हइ त सब कुछ बहरसी आ जा हइ जे दिल में हइ ओहे जीभ पर  वस्तुतः जरी मनी बात बढ़ा चढ़ाके बोललइ लेकिन कइसनो बात बिन नमक मिर्च लगइले बोललो तो नयँ जा हइ  मंत्री लोग के साथ ताश खेलऽ हइ आउ राजमहल अइते जइते रहऽ हइ त अइकी सचमुच जेतने जादे सोचऽ हो शैताने ओकरा जानऽ हइ तोरा मालुम नयँ पड़तो कि तोर दिमाग में की चल रहलो ह बस मानूँ लगतो कि कइसनो घंटाघर के उपरे खड़ी हकऽ चाहे लगतो कि तोरा फाँसी पर लटकावे लगी चाहते जा हको  आन्ना अंद्रेयेव्ना लेकिन हमरा तो कइसनो भीरुता बिलकुल नयँ अनुभव होलइ हमरा तो ओकरा में एगो शिक्षित शिष्ट उच्च चाल चलन के व्यक्ति देखाय देलकइ आउ ओकर पदवी के बारे हमरा कोय जरूरत नयँ  मेयर अरे तूँ सब औरत बस हो गेलो खाली ई एक्के शब्द काफी हको तोहन्हीं सब लगी खाली साज शृंगार अचानक कुछ ई नयँ तो ऊ बक देना  तोहरा पर कोड़ा बरसइतो बस खिस्सा खतम लेकिन पति बिन कोय अता पता के गायब हो जइतो  तूँ तो हमर प्रिये ओकरा साथ एतना सहजता से बरताव कइलहो मानूँ ऊ कोय दोबचिन्स्की होवे  आन्ना अंद्रेयेव्ना एकरा बारे तो हम सुझाव दे हिअइ कि अपने बेफिकिर रहथिन  हमन्हीं कइसूँ सम्हार लेवे के तिकड़म जानऽ हिअइ अपन बेटी दने देखऽ हका  मेयर स्वगत हूँ तोरा से तो बाते करना फिजूल हइ वास्तव में ई कइसन अप्रत्याशित घटना हइ अभियो तक हमर मन से भय नयँ दूर हो पा रहल ह  दरवाजा खोलऽ हका आउ ओकरा से होके बोलऽ हका  मिश्का दुन्नु सिपाही स्विस्तुनोव आउ देर्झिमोर्दा के बोलाके लाव ओकन्हीं हिएँ नगीच में कहीं परी गेट के पीछू होतउ  कुछ देर के चुप्पी के बाद आझकल दुनियाँ में सब कुछ में विचित्र बदलाव हो चुकले ह कइसूँ तो ई अदमी देखाय दे हलइ लेकिन बिलकुल दुब्बर पातर कइसे पछानल जाय कि ऊ केऽ हइ मिलिट्री वरदी में कइसूँ पछान में आ जा हइ लेकिन जइसीं फ्रॉक कोट धारण कर ले हइ अर्थात् सिविल ड्रेस में हो जा हइ त पक्का कतरल पंख वला एगो मक्खी नियन लगऽ हइ  लेकिन बहुत देर तक सराय में जम्मल रहलइ अन्योक्ति अलंकार में आउ गोल गोल बात कइलकइ लगइ कि शताब्दी भर में भी ओकरा बारे कुछ पता नयँ लगा पइबइ  लेकिन अइकी आखिर समर्पण कर देलकइ  आउ बहुत कुछ जरूरत से जादहीं बोल गेलइ  ई बात साफ हइ कि ई अदमी अभी नवयुवक हइ  सूची पिछला अगला 