अपराध आउ दंड भाग अध्याय अपने जानऽ हथिन शायद आउ हम शायद खुद्दे अपने के बतइलिए हल स्विद्रिगाइलोव शुरू कइलकइ कि हम हियाँ देनदार कारागार में हलिअइ एगो बड़गो रकम खातिर आउ एकरा चुकावे के कोय साधन के उमीद नयँ हलइ  विस्तार से ई बात के बारे बतावे के जरूरत नयँ हइ कि कइसे मार्फा पित्रोव्ना तखने हमरा खरीद लेलके हल अपने जानऽ हथिन कि पागलपन के केतना हद तक कभी कभी औरत प्यार कर सकऽ हइ ई औरत ईमानदार आउ बहुत समझदार हलइ हलाँकि बिलकुल अशिक्षित हलइ  कल्पना करथिन कि एहे ईर्ष्यालु आउ ईमानदार औरत बहुत भयंकर क्रोध आउ डाँट फटकार के बाद हमरा साथ एक प्रकार के करार करे के हद तक जाय के निर्णय कइलकइ जेकरा ऊ हमन्हीं के पूरे विवाहित जीवन तक निभइलकइ  बात ई हलइ कि ऊ उमर में हमरा से बहुत बड़गर हलइ एकरा अलावे हमेशे ऊ अपन मुँह में एक प्रकार के लौंग रखले रहऽ हलइ  हमर आत्मा में भी एतना कमीनापन हलइ आउ अपन प्रकार के ईमानदारी कि ओकरा हम सीधे सीधे बता देलिअइ कि ओकरा साथ हम पूरा पूरा निष्ठावान नयँ रह सकऽ हिअइ  हमर ई स्वीकृति ओकरा आग बबूला कर देलकइ लेकिन लगऽ हइ हमर रूक्ष स्पष्टभाषिता ओकरा एक तरह से अच्छा लगलइ मतलब ओकर कहना हलइ खुद धोखा देवे लगी नयँ चाहऽ हइ अगर पहिलहीं से अइसे घोषित कर दे हइ आउ एगो ईर्ष्यालु औरत लगी ई मुख्य बात हइ  देर तक आँसू बहइला के बाद हमन्हीं दुन्नु के बीच एगो मौखिक करार होलइ पहिला हम कभियो मार्फा पित्रोव्ना के नयँ छोड़बइ आउ हमेशे लगी ओकर पति रहबइ दोसरा ओकर बिन अनुमति के हम कहीं बाहर नयँ जइबइ तेसरा हम कभियो एक्को स्थायी रखैल नयँ रखबइ चौठा एकरा लगी मार्फा पित्रोव्ना हमरा नौकरानी के तरफ कभी कभार नजर डाले के अनुमति देतइ लेकिन ओकर गुप्त जानकारी के अलावा आउ कोय दोसर ढंग से नयँ पचमा भगमान नयँ करे कि हम अपन वर्ग के कोय औरत के साथ प्यार करिअइ छट्ठा अगर खुदा न खास्ते हमरा कोय तरह के भावना बड़गर आउ गंभीर उत्पन्न हो जाय त हमरा मार्फा पित्रोव्ना के खुलके बता देवे के चाही  लेकिन ई अंतिम बिंदु के संबंध में मार्फा पित्रोव्ना पूरे समय के दौरान काफी निश्चिंत हलइ ई एगो बुद्धिमान औरत हलइ आउ ओहे से हमरा व्यभिचारी आउ दुराचारी छोड़के आउ दोसरा रूप में नयँ देख सकऽ हलइ जे गंभीर रूप से केकरो से प्यार करे के स्थिति में नयँ हो सकऽ हइ  लेकिन बुद्धिमान औरत आउ ईर्ष्यालु औरत ई दू अलग अलग चीज हइ आउ एकरे में तो मुसीबत हइ  लेकिन कुछ लोग के बारे निष्पक्ष राय कायम करे खातिर ई जरूरी हइ कि कुछ पूर्वनिश्चित धारणा आउ सामान्य रूप से हमन्हीं के चारो तरफ के लोग आउ चीज के प्रति आम रवैया के छोड़ देल जाय  कोय दोसरा के अपेक्षा हम अपने के निर्णय के अधिक भरोसा करे के अधिकार रक्खऽ हिअइ  शायद अपने मार्फा पित्रोव्ना के बारे बहुत सारा हास्यास्पद आउ बेतुका खिस्सा पहिलहीं सुन चुकलथिन होत  वास्तव में ओकर कुछ बहुत हास्यास्पद आदत हलइ लेकिन हम अपने के सीधे बता देबइ कि हमरा सच्चे दिल से ऊ अनगिनती मुसीबत के बारे अफसोस हइ जेकर हम कारण हलिअइ  त हमरा लगऽ हइ कि एगो बहुत सुकुमार पति के तरफ से बहुत सुकुमार पत्नी खातिर ई बहुत उत्कृष्ट ओरेज़ौँ फ़्यूनेब्र फ्रेंच अंत्येष्टि संभाषण यथेष्ट हइ  हमन्हीं बीच झगड़ा के दौरान अधिकतर समय हम चुप रहऽ हलिअइ आउ उत्तेजित नयँ होवऽ हलिअइ आउ हमर ई शराफत हमेशे लगभग अपन लक्ष्य प्राप्त कर ले हलइ ई बात के ओकरा प्रभावित करऽ हलइ आउ ओकरा अच्छो लगऽ हलइ अइसनो अवसर आवऽ हलइ जब ऊ हमरा पर गौरव अनुभव करऽ हलइ  लेकिन अपने के प्यारी बहन के तइयो ऊ बरदास नयँ कर पावऽ हलइ  आउ ई कइसे होलइ कि ऊ अइसन सुन्दरी के अपन घर में गवर्नेस के रूप में रक्खे के खतरा उठइलकइ हम एकरा अइसे स्पष्टीकरण दे सकऽ हिअइ कि मार्फा पित्रोव्ना एगो उत्साही आउ भावुक औरत हलइ कि आउ बिलकुल असानी से ओकरा खुद्दे अपने के प्यारी बहिन के साथ लगाव हो गेले हल शाब्दिक रूप से लगाव हो गेले हल  आखिर ई अवदोत्या रोमानोव्ना जे ठहरला हम बहुत अच्छा से समझ गेलिअइ पहिलहीं नजर में कि मामला हियाँ खराब हइ आउ अपने की सोचऽ हथिन हम उनका पर आँखो नयँ उठावे के फैसला कर लेलिअइ  लेकिन अवदोत्या रोमानोव्ना खुद पहिला कदम उठइलका अपने के विश्वास होवऽ हइ कि नयँ एहो विश्वास करथिन कि मार्फा पित्रोव्ना एहो हद तक गेलइ कि शुरू शुरू में ऊ अपने के प्यारी बहिन के बारे हमर लगातार चुप्पी के कारण हमरा पर नराजो हो गेलइ ई कारण से कि हम अवदोत्या रोमानोव्ना के बारे ओकर निरंतर आउ अनुरागपूर्ण प्रतिवेदन रिपोर्ट के प्रति एतना विरक्त रहऽ हलिअइ हमरा खुद नयँ समझ में आवऽ हइ कि आखिर ऊ की चाहऽ हलइ आउ निस्संदेह मार्फा पित्रोव्ना हमरा बारे सब कुछ विस्तार से अवदोत्या रोमानोव्ना के बता देलके हल  ओकर एगो दुर्भाग्यपूर्ण आदत हलइ कि ऊ हमन्हीं के सब्भे पारिवारिक भेद के बात निश्चयपूर्वक सब के बता दे हलइ आउ हमेशे सब से हमरा बारे शिकायत करते रहऽ हलइ त अइसन कइसे हो सकऽ हलइ कि अइसन नयकी आउ सुत्थर दोस्त के उपेक्षा कर देइ हमरा मानना हइ कि ओकन्हीं दुन्नु के बातचीत में हमरा छोड़के आउ दोसरा कुछ के बारे नयँ रहऽ हलइ आउ निस्संदेह अवदोत्या रोमानोव्ना के ई सब काला रहस्यमय खिस्सा जे हमरा से जोड़ल जा हलइ मालूम हो गेले हल हम शर्त के साथ कह सकऽ हिअइ कि अपनहूँ ई प्रकार के कुछ सुन चुकलथिन होत  सुनलिए ह  लूझिन अपने के खिलाफ इलजाम लगइलके हल कि अपने एगो बुतरू के मौत के कारण हलथिन  की ई सही हइ मेहरबानी करके ई सब गंदा बात के रहे देथिन घृणापूर्वक आउ चिड़चिड़ाल स्विद्रिगाइलोव ई सवाल के टालते बोललइ अगर अपने ई सब बकवास के बारे आवश्यक रूप से जाने लगी चाहऽ हथिन त हम कभी विशेष समय पर बता देबइ लेकिन अभी गाँव में अपने के कोय नौकर के बारे भी लोग बोल रहले हल कि अपने भी शायद कोय बात के कारण हलथिन  मेहरबानी करथिन बहुत हो गेलइ फेर से स्पष्ट अधीरता के साथ स्विद्रिगाइलोव बात काटते बोललइ  कहीं ई ओहे नौकर तो नयँ हलइ जे मौत के बाद अपने खातिर पाइप चुरूट भरे लगी अइले हल अपनहीं हमरा बतइलथिन हल रस्कोलनिकोव लगातार अधिक आउ अधिक उत्तेजित होते जा रहले हल  स्विद्रिगाइलोव ध्यानपूर्वक रस्कोलनिकोव तरफ नजर डललकइ आउ ओकरा अइसन लगलइ कि ई नजर में बिजली नियन एक क्षण लगी द्वेषपूर्ण मुसकान कौंध गेलइ लेकिन स्विद्रिगाइलोव खुद के सँभार लेलकइ आउ बहुत नम्रतापूर्वक उत्तर देलकइ ई ओहे हलइ  हम देखऽ हिअइ कि अपनहूँ के ई सब बहुत रोचक लग रहले ह आउ हम अपन कर्तव्य समझऽ हिअइ कि जब पहिला सुअवसर मिलतइ त अपने के उत्सुकता के सब्भे बिंदु पर संतुष्ट करबइ  शैतान पकड़इ हम देखऽ हिअइ कि वास्तव में हम चेहरा से केकरो रोमांटिक लगऽ हिअइ ई अपने समझ सकऽ हथिन कि हम ओकरा बाद केतना कर्तव्यबद्ध हिअइ स्वर्गीय मार्फा पित्रोव्ना के धन्यवाद देवे खातिर ई कारण से कि ऊ अपने के प्यारी बहिन के हमरा बारे एतना सारा रहस्यमय आउ दिलचस्प बात बता देलकइ  हम तो अपने के बहिन पर एकर प्रभाव के बारे निर्णय करे के साहस नयँ कर सकऽ हिअइ लेकिन हरेक हालत में ई हमरा लगी लाभकारी ठहरलइ  अवदोत्या रोमानोव्ना के हमरा तरफ सब्भे प्राकृतिक घृणा आउ हमर हमेशे के उदासीन आउ विकर्षक मुद्रा के बावजूद आखिरकार उनका हमरा पर तरस पैदा होलइ एगो निकम्मा अदमी पर तरस अइलइ  आउ जब कोय लड़की के दिल में तरस पैदा होवऽ हइ त जाहिर हइ ई ओकरा लगी सबसे अधिक खतरनाक साबित होवऽ हइ  त हिएँ परी निश्चित रूप से ऊ चाहे लगऽ हइ ओकरा बचावे समझावे नयका जीवन देवे अधिक निम्मन उद्देश्य तरफ रुझान पैदा करावे नयका जिनगी आउ क्रियाकलाप पुनः स्थापित करे लगी बस सर्वविदित हइ कि अइसन हालत में की की सपना देखल जा सकऽ हइ  हम तुरते समझ गेलिअइ कि चिरईं खुद हमर जाल में उड़के आ रहले ह आउ हम अपना तरफ से खुद के तैयार कइलिअइ  लगऽ हइ अपने नाक भौं सिकोड़ रहलथिन हँ रोदियोन रोमानोविच कोय बात नयँ हइ जी जइसन अपने जानऽ हथिन ई सब के कोय नतीजा नयँ निकसलइ  शैतान पकड़इ केतना हम शराब पीयऽ हिअइ जानऽ हथिन शुरुए से हमरा हमेशे अफसोस लगऽ हलइ कि भाग्य अपने के बहिन के दोसर या तेसर शताब्दी ई॰ में कहीं कोय छोटगर मोटगर राजा रजवाड़ा चाहे आउ कोय प्रकार के शासक चाहे लघु एशिया के गवर्नर के बेटी के रूप में पैदा नयँ होवे देलकइ  निस्संदेह ऊ ओकन्हीं में से एक होता हल जेकन्हीं शहीद हो जइते जा हलइ आउ वास्तव में मुसकइता हल जब उनकर छाती के लाल गरम चिमटा से दागल जइते हल  ऊ ई खुद जान बूझके चुनता हल आउ चौठी आउ पचमी शताब्दी में मिस्र के रेगिस्तान में चल गेला होत आउ हुआँ तीस बरिस गुजारता हल कंद मूल खाके हर्षावेश में आउ ध्यान तपस्या चिंतन मनन में  खुद ऊ खाली ओकरे लगी तरस रहला ह आउ माँग करऽ हका कि केकरो खातिर कइसनो यातना जल्दी से जल्दी ले लेल जाय आउ ई यातना नयँ देल जाय त ऊ शायद खिड़की से बाहर कूद जइता  हम कुछ तो कोय मिस्टर रज़ुमिख़िन के बारे सुनलिए ह  लोग के कहना हइ कि ऊ एगो समझदार व्यक्ति हइ जइसन कि ओकर पारिवारिक नाम दर्शावऽ हइ सेमिनरी के विद्यार्थी शायद खैर ऊ अपने के बहिन के ध्यान रक्खइ  एक शब्द में लगऽ हइ हम उनका समझ गेलिअइ आउ हम एकरा स्वयं खातिर प्रतिष्ठा के बात मानऽ हिअइ  लेकिन तखने मतलब परिचय के शुरुआत में खुद्दे जानऽ हथिन व्यक्ति हमेशे कइसूँ तो जादे नादान आउ नासमझ होवऽ हइ देखे समझे में ओकरा गलती होवऽ हइ गलत चीज देखऽ हइ  शैतान पकड़इ आखिर ऊ एतना सुंदर काहे हका हम दोषी नयँ हिअइ एक शब्द में ई सब मामला हमरा में बिलकुल दुर्निवार वासना के लहर से प्रारंभ होलइ  अवदोत्या रोमानोव्ना भयंकर रूप से सच्चरित्र हका जइसन न सुन्नल न देखल गेले ह  ई बात के नोट करथिन हम अपने के बहिन के बारे अपने के तथ्य के रूप में बता रहलिए ह  ऊ सच्चरित्र हका शायद बेमारी के हद तक अपन पूरे व्यापक बुद्धि के बावजूद आउ ई उनका लगी हानिकारक सिद्ध होतइ  त होलइ ई कि हमर घर में एगो लड़की हलइ पराशा कार आँख वली पराशा जेकरा अभी अभी दोसरा गाँव से लावल गेले हल नौकरानी के रूप में जेकरा हम कभी नयँ देखलिए हल बहुत सुंदर लेकिन अविश्वसनीय हद तक बेवकूफ आँसू भरके पूरे प्रांगण में चीत्कार करे लगलइ आउ एगो हंगामा खड़ी हो गेलइ  एक तुरी दुपहर के खाना के बाद अवदोत्या रोमानोव्ना बाग के एगो वीथि में जान बूझके हमरा ढूँढ़ते अइला आउ अपन चमक रहल आँख के साथ हमरा से माँग कइलका कि हम बेचारी पराशा के अकेल्ले छोड़ दिअइ  ई हमन्हीं दुन्नु के आमने सामने के लगभग पहिला बातचीत हलइ  जाहिर हइ हम उनकर इच्छा के पूरा करना अपन प्रतिष्ठा के बात समझलिअइ हम अचंभित आउ अटपटा महसूस करे के देखावा कइलिअइ बस एक शब्द में अपन भूमिका ठीक तरह से निभइलिअइ  तब मेल जोल चालू होलइ गुपचुप बातचीत उपदेश व्याख्यान मनौती अनुनय विनय आउ आँसू भी विश्वास करथिन आँसू भी त कुछ लड़कियन में प्रचार खातिर भावावेग कइसन प्रबल सीमा तक पहुँच जा हइ हम वस्तुतः सब कुछ लगी भाग्य के दोष देलिअइ प्रकाश लगी लालच आउ पिपासा के देखावा कइलिअइ आउ आखिरकार औरत के दिल जीते खातिर सबसे बड़गर आउ अटल साधन के प्रयोग कइलिअइ अइसन साधन जे कभियो आउ केकरो धोखा नयँ दे हइ आउ जे पक्का एक से लेके सब्भे पर बिन कोय अपवाद के काम करऽ हइ  ई साधन सर्वविदित हइ चापलूसी  दुनियाँ में निष्कपटता से अधिक कुच्छो कठिन नयँ हइ आउ चापलूसी से अधिक असान आउ कुछ नयँ  अगर निष्कपटता में खाली सौवाँ हिस्सा भी झूठ के लेश होवऽ हइ त तुरते मनमुटाव हो जा हइ आउ फेर झगड़ा  आउ अगर चापलूसी में शुरू से आखिर तक सब बात झूठ होवऽ हइ तइयो ई सुखद होवऽ हइ आउ बिन संतुष्टि के नयँ सुन्नल जा हइ रूक्ष संतुष्टि होवइ तइयो संतुष्टि तो होवऽ हइ  आउ चापलूसी केतनो रूक्ष होवऽ हइ ओकरा में आवश्यक रूप से कम से कम आधा तो सच मालूम पड़ऽ हइ  आउ ई बात समाज के सब प्रकार के विकास आउ वर्ग लगी लागू होवऽ हइ  चिरकुमारी के भी चापलूसी से फुसलावल जा सकऽ हइ  आउ सामान्य लोग के बारे उल्लेख करे के जरूरते नयँ  बिन हँसी के हमरा आद नयँ पड़ सकऽ हइ कि कइसे एक तुरी अपन पति बाल बुतरू आउ सद्गुण के प्रति एगो निष्ठावान उच्च कुल के महिला के हम फुसला लेलिअइ  केतना मजा अइले हल आउ केतना कम परिश्रम से काम हो गेले हल आउ ऊ महिला वास्तव में सच्चरित्र हलइ कम से कम अपन ढंग से  हमर सारा कार्यनीति ई बात में हलइ कि हम खाली बस हरेक पल ओकर सच्चरित्रता के सामने दब्बल आउ झुक्कल रहऽ हलिअइ  हम बेशर्मी से ओकर चापलूसी करऽ हलिअइ आउ जइसीं हमरा हाथ दबावे के मौका मिलइ चाहे ओकरा तरफ से कनखी से देख लेल जइअइ त हम खुद के धिक्कारे लगिअइ कि ई हम ओकरा से जबरदस्ती करवइलिअइ काहेकि ऊ विरोध करऽ हलइ आउ एतना विरोध करऽ हलइ कि हमरा वस्तुतः कभियो कुच्छो नयँ मिल पइते हल अगर हम खुद एतना दुराचारी नयँ होतिए हल कि ऊ अपन निर्दोषता में हमर विश्वासघात के अंदाज नयँ लगा पइलकइ आउ अनजाने में हमर शिकार हो गेलइ खुद एकरा बारे बिन जानले बिन सोचले समझले वगैरह वगैरह  एक शब्द में हमरा सब कुछ मिल गेलइ आउ हमर देवी जी उच्च स्तर तक आश्वस्त रहला कि ऊ निर्दोष आउ सच्चरित्र हका आउ सब्भे कर्तव्य आउ दायित्व के निर्वाह कर रहला ह आउ पथभ्रष्ट बिलकुल संयोग से हो गेला  आउ ऊ हमरा पर केतना क्रोधित होला जब हम उनका अंत में बतइलिअइ कि हमर हार्दिक धारणा के अनुसार ओहो बिलकुल ओइसीं आनंद लुट्टे के खोज में हला जइसे कि हम्मे  बेचारी मार्फा पित्रोव्ना भी भयंकर रूप से चापलूसी के चक्कर में आ जा हलइ आउ अगर हम खाली चहतिए हल त निस्संदेह ओकर जीवन में ही ओकर सारा जायदाद अपन नाम से लिखवा लेतिए हल  लेकिन हम भयंकर रूप से बहुत शराब पीयऽ हिअइ आउ बकबक करऽ हिअइ  आशा करऽ हिअइ कि अपने नराज नयँ होथिन अगर हम उल्लेख करिअइ कि बिलकुल ओहे असर अवदोत्या रोमानोव्ना के साथ होवे लगले हल  लेकिन हम खुद बेवकूफ आउ अधीर हलिअइ आउ बन्नल बनावल खेल बिगाड़ देलिअइ  अवदोत्या रोमानोव्ना के कइएक तुरी आउ पहिलहीं आउ एक तुरी कइसूँ खास करके हमर आँख के भाव भयंकर रूप से अच्छा नयँ लगलइ अपने ई बात पर विश्वास करऽ हथिन एक शब्द में ओकरा में एक तरह के आग लगातार प्रबल आउ प्रबल रूप से आउ अधिकाधिक बेझिझक रूप से दहक रहले हल जे उनका डेराऽ रहले हल आउ आखिर उनका लगी घृणास्पद हो गेलइ  विस्तार से बतावे के जरूरत नयँ हइ लेकिन हमन्हीं अलगे हो गेते गेलिअइ  हियाँ परी हमरा से फेर बेवकूफी हो गेलइ  ई सब प्रचार आउ परिवर्तन के संबंध में हम सबसे रूक्ष ढंग से मजाक उड़ावे लगलिअइ पराशा फेर से दृश्य में अइलइ आउ खाली ओहे अकेल्ले नयँ एक शब्द में अनैतिकता चालू हो गेलइ  ओह काश अपने देख पइथिन हल रोदियोन रोमानोविच बल्कि जिनगी में एक्को तुरी कि कइसे अपने के प्यारी बहिन के आँख कभी कभी चमक सकऽ हइ ई बात से कोय फरक नयँ पड़ऽ हइ कि अभी हम नशा में हिअइ आउ अइकी एक पूरा गिलास शराब पी चुकलिए ह हम सच कह रहलिए ह हम अपने के आश्वस्त करऽ हिअइ कि ई आँख हमरा सपना में देखाय दे हलइ उनकर पोशाक के सरसराहट आखिरकार हमरा लगी असह्य हो गेलइ  सचमुच हम सोचे लगलिअइ कि हमरा मिरगी के दौरा पड़ जइतइ हम कभियो कल्पना नयँ कइलिए हल कि हम अइसन उन्माद में पहुँच जा सकऽ हिअइ  एक शब्द में समझौता करना आवश्यक हो गेलइ लेकिन अब ई असंभव हो चुकले हल  आउ कल्पना करथिन कि हम तखने की कइलिअइ क्रोधावेश अदमी के विमूढ़ता के कइसन हद तक पहुँचा दे सकऽ हइ क्रोधावेश में कभियो कुच्छो नयँ करथिन रोदियोन रोमानोविच  ई बात के ध्यान में रखते कि अवदोत्या रोमानोव्ना वास्तव में एगो कंगाल हका आह क्षमा करथिन हम ई नयँ कहे लगी चाहऽ हलिअइ लेकिन वस्तुतः की फरक पड़ऽ हइ अगर ओहे अर्थ अभिव्यक्त होवऽ हइ एक शब्द में अपन हाथ के परिश्रम पर जीवन गुजारऽ हका कि ऊ अपन माय आउ अपने के खरचा बरचा जुटावे पड़ऽ हइ आह शैतान अपने के फेर त्योरी पर बल पड़ रहले ह आउ हम उनका अपन सब्भे पइसा दे देवे के प्रस्ताव रक्खे के निर्णय कइलिअइ तखनियों हम तीस हजार रूबल तक जुटा सकऽ हलिअइ ई शर्त पर कि ऊ हमरा साथ भाग चलथिन बल्कि हिएँ पितिरबुर्ग  जाहिर हइ हम शाश्वत प्यार आउ सुख के कसम खइतिए हल वगैरह वगैरह  विश्वास करथिन हम तखने प्यार में एतना पगलाऽ गेलिए हल कि अगर ऊ हमरा से कहता हल मार्फा पित्रोव्ना के गला रेत दे चाहे जहर दे दे आउ हमरा से ब्याह कर ले त तुरतम्मे ई काम कर देल जइते हल लेकिन ई सब मामला अनर्थकारी रूप में समाप्त होलइ जइसन कि अपने के मालूम पड़ चुकले ह आउ खुद समझ सकऽ हथिन कि हमरा केतना गोस्सा अइलइ ई जानके कि मार्फा पित्रोव्ना तखने ई सबसे नीच वकील लूझिन के पकड़लकइ आउ अपन परिश्रम से दुन्नु के बीच शादी करवावे में कोय कसर नयँ छोड़लकइ जे वास्तव में ओहे होते हल जेकर हम प्रस्ताव रख रहलिए हल  सच हइ न एहे बात हइ न हम देखब करऽ हिअइ कि अपने कुछ जादहीं ध्यान से सुन्ने लगलथिन हँ दिलचस्प नौजवान स्विद्रिगाइलोव अधीरता से टेबुल पर मुक्का से प्रहार कइलकइ  ओकर चेहरा तमतमा उठलइ  रस्कोलनिकोव स्पष्ट रूप से देखलकइ कि शैम्पेन के एक या डेढ़ गिलास जे ऊ अदृश्य रूप से चुस्की ले लेके गला से उतार चुकले हल ओकरा पर बुरा तरह से असर हो रहले हल आउ ई मौका के फयदा उठावे लगी फैसला कइलकइ  स्विद्रिगाइलोव ओकरा लगी बहुत संदिग्ध व्यक्ति हलइ  खैर एकर बाद तो हमरा पूरा तरह से अकीन हो गेले ह कि अपने हियाँ हमर बहिन के ध्यान में रखके अइलथिन हँ ऊ स्विद्रिगाइलोव के बिन कुछ छिपइले सीधे सीधे कहलकइ ताकि ओकरा आउ उसकउनी बरइ  ओह बहुत हो गेलइ मानूँ अचानक स्विद्रिगाइलोव खुद के सँभार लेलकइ हम वस्तुतः अपने के बतइलिअइ आउ एकरा अलावे अपने के बहिन हमर सूरत तक देखे लगी तैयार नयँ होथिन  हाँ ई मामले में तो हमरो अकीन हइ कि ऊ तैयार नयँ होतइ लेकिन अभी सवाल ऊ नयँ हइ  अच्छऽ त अपने के अकीन हइ कि ऊ तैयार नयँ हो सकऽ हका स्विद्रिगाइलोव अपन आँख मिचकइलकइ आउ मजाक के रूप में मुसकइलइ  अपने सही कहऽ हथिन कि ऊ हमरा नयँ प्यार करऽ हका लेकिन पति आउ पत्नी चाहे प्रेमी आउ प्रेमिका के बीच के मामला में कभी गारंटी के साथ नयँ कह सकऽ हथिन  हियाँ परी हमेशे एक कोना अइसन होवऽ हइ जे हमेशे पूरे संसार भर के अनजान रहऽ हइ आउ जे खाली ओकन्हीं दुन्नु के मालूम रहऽ हइ  अपने दावा के साथ कह सकऽ हथिन कि अवदोत्या रोमानोव्ना हमरा तरफ घृणा के दृष्टि से देखऽ हलथिन अपने के कथा के दौरान प्रयुक्त कुछ शब्द आउ मुहावरा के अनुसार हम नोटिस करऽ हिअइ कि दुन्या के सिलसिले में अपने के अभियो अपन कुछ प्लान आउ बहुत जरूरी इरादा हइ जाहिर हइ सब नीच इरादा  की हमर मुँह से अइसन शब्द आउ मुहावरा निकसलइ स्विद्रिगाइलोव अचानक निष्कपट भाव से भयभीत हो गेलइ ओकर इरादा के बारे संलग्न कइल विशेषण पर जरिक्को सन बिन ध्यान देले  हाँ आउ ऊ अभियो निकस रहले ह  लेकिन कउन बात से मसलन अपने भयभीत हथिन अचानक अपने काहे लगी अभी भयभीत हो गेलथिन हम डेराऽ हिअइ आउ भयभीत हिअइ अपने से भयभीत हिअइ ई तो अपने के हमरा से भयभीत होवे के चाही शेर आमि फ्रेंच प्रिय मित्र  लेकिन ई कइसन बकवास हइ तइयो हम पीयल हकिअइ ई हम देखऽ हिअइ फेर से लगभग हमर मुँह से कुछ निकसते निकसते रह गेलइ  शैतान शराब के ले जाय ए पानी ऊ बोतल पकड़लकइ आउ सीधे खिड़की से बहरसी फेंक देलकइ  फ़िलिप पानी लेके अइलइ  ई सब बकवास हइ स्विद्रिगाइलोव बोललइ एगो तौलिया भिंगाके अपन सिर पर रखते आउ हम एक शब्द में अपने के निच्चे बइठा दे सकऽ हिअइ आउ अपने के सब्भे शक्का के धूल में मिला दे सकऽ हिअइ  अपने के मालूम हइ मसलन कि हम शादी करे जा रहलिए ह ई हमरा पहिलहीं बता चुकलथिन हँ  बता चुकलिए ह भूल गेलिअइ  लेकिन तखने हम दृढ़तापूर्वक नयँ बोललिए होत काहेकि दुलहिन के तब तक नयँ देखलिए हल ई खाली हमर इरादा हलइ  लेकिन अभी हमर एगो दुलहिन हइ आउ बात पक्का हो गेले ह आउ अगर हमरा पास अभी जरूरी काम नयँ होते हल त हम पक्का अपने के ओकन्हीं हीं अभिए ले जइतिए हल काहेकि हम एकरा बारे अपने के सलाह चाहऽ हिअइ  ओह शैतान दुत्तेरी के कुल्लम दसे मिनट बच रहले ह  देखथिन घड़िया तरफ देखथिन लेकिन तइयो हम अपने के बतइबइ काहेकि ई मतलब हमर शादी अपने आप में एगो दिलचस्प चीज हइ काहाँ चल देलथिन फेर से जा रहलथिन हँ नयँ हम अब नयँ जइबइ  बिलकुल नयँ जइथिन देखबइ हम अपने के हुआँ ले जइबइ ई सच हइ दुलहिन के देखइबइ लेखिन खाली अभी नयँ अभी अपने के तुरतम्मे जाय के समय हो जइतइ  अपने दहिना दने हम बामा दने  अपने ई रेश्लिख़ के जानऽ हथिन ई ओहे रेश्लिख़ हइ जेकरा हीं हम अभी रहऽ हिअइ अयँ सुन्नऽ हथिन नयँ अपने की सोचब करऽ हथिन कहीं ओहे तो नयँ जेकरा बारे लोग के कहना हइ कि ऊ बच्ची पानी में जाड़ा में अच्छऽ सुन तो रहलथिन हँ न सुन्नऽ हथिन न अच्छऽ त ई सब के इंतजाम ओहे कइलके ह बोलऽ हइ तोरा कइसूँ बोर लगऽ हको जरी अपन दिल बहलावऽ  आउ हम तो वस्तुतः उदास आउ बोर अदमी हिअइ  अपने की सोचऽ हथिन हम विनोदी स्वभाव के हिअइ नयँ हम एगो उदास अदमी हिअइ हम केकरो कुछ नुकसान नयँ पहुँचावऽ हिअइ आउ हम बस एगो कोना में बइठल रहऽ हिअइ कभी कभार तो तीन तीन दिन तक कोय बातचीत नयँ हो पावऽ हइ  आउ रेश्लिख़ ई कुतिया हम अपने के बतावऽ हिअइ वस्तुतः ओकर दिमाग में अइकी अइसन बात रहऽ हइ हम बोर हो जइबइ अपन पत्नी के छोड़के चल जइअइ त ऊ पत्नी के कब्जा में कर लेतइ आउ ओकरा व्यवहार में लइतइ मतलब हमन्हीं के वर्ग में चाहे थोड़े उपरगर में  बोलऽ हइ एगो अपाहिज बाप हइ सेवानिवृत्त सरकारी नौकर कुरसी पर बइठल रहऽ हइ आउ ई तेसरा साल हइ जबकि ऊ अपन गोड़ नयँ हिला पइलके ह  बोलऽ हइ मइयो हइ एगो समझदार महिला माय हइ  बेटा कहीं एगो प्रांत में नौकरी करऽ हइ कोय मदत नयँ करऽ हइ  बेटी के शादी हो गेले ह आउ कभी नयँ आवऽ हइ ओकरा हीं दू गो छोटगर छोटगर भतीजा हइ जइसे अपने बाल बुतरू कमती हलइ आउ एगो लड़की अपन अंतिम बेटी जे अभी कोर्स पूरा भी नयँ कर पइलके हल कि ओकरा इस्कूल से ले अइलइ एक महिन्ना के बाद उ सोल्लह साल के हो जइतइ मतलब एक महिन्ना के बाद ओकर शादी कइल जा सकऽ हइ  मतलब हमरा साथ  हमन्हीं गेलिअइ केतना हास्यपूर्ण वातावरण हलइ खुद के परिचय दे हिअइ एगो जमींदार विधुर मशहूर घराना के दूर दूर तक के पहुँच वला पइसा वला की होलइ अगर हम पचास साल के हिअइ आउ ऊ सोलहो साल के नयँ हइ केऽ एकरा देखऽ हइ केतना लुभावना हइ अयँ वास्तव में लुभावना हा हा काश अपने देख पइथिन हल कइसे हम ओकर माय बाप से बात कर रहलिए हल अइसन बखत खाली हमरा देखे लगी लोग पइसा चुकइते हल  ऊ बाहर आवऽ हइ झुकके सलाम करऽ हइ की अपने कल्पना कर सकऽ हथिन अभियो छोटगर पोशाक में अनखिलल कली लाज से चेहरा लाल हो जा हइ चेहरा तमतमा जा हइ सुबह चाहे साँझ के सूरज नियन ओकरा बता देवल गेले हल निस्संदेह  हमरा मालूम नयँ कि अपने औरत के चेहरा के संबंध में की मत रक्खऽ हथिन लेकिन हम्मर मत में ई सोल्लह साल ई अभियो बचकाना आँख ई भीरुता आउ लज्जापूर्ण आँसू हमर मत में ई सौन्दर्य से बेहतर हइ आउ एकर अलावे ऊ बिलकुल तस्वीर जइसन हइ  सुंदर सुंदर केश मेमना के जइसन कोमल कोमल घुँघराला केश फुल्लल होंठ लाल लाल नन्हा नन्हा पाँव मनोरम खैर परिचय होलइ हम बतइलिअइ कि घरेलू काम से जल्दीबाजी में हिअइ आउ दोसरे दिन मतलब परसुन हमन्हीं के आशीर्वाद मिललइ  तहिया से जइसीं आवऽ हिअइ ओइसीं ओकरा अपन टेहुना पर रख लिहइ आउ ओकरा निच्चे नयँ छोड़ऽ हिअइ त ऊ सुबह सुबह के सूरज नियन लाज के मारे लाल हो जा हइ आउ ओकरा हम मिनटे मिनटे चुम्मऽ हिअइ आउ ओकर मइया तो जाहिर हइ ओकर दिमाग में ई बइठावऽ हइ कि ई तोर पति हथुन आउ अइसने होवे के चाही एक शब्द में रसभरी आउ ई वर्तमान परिस्थिति मंगेतर के रूप में सचमुच शायद पति के अपेक्षा बेहतर हइ  त एकरा कहल जा हइ ला नात्यूर ए ला वेरिते फ्रेंच प्रकृति आउ सत्य हा हा हम ओकरा साथ दू तुरी बातचीत कइलिए ह लड़की बिलकुल बेवकूफ नयँ हइ कभी कभी ऊ चोरी चोरी देख ले हइ जइसे दिल में आग लगा दे हइ  आउ जानऽ हथिन ओकर चेहरा राफ़ाएल के मादोन्ना नियन हइ  वास्तव में सिस्तीन के मादोन्ना के चेहरा बिलकुल अनोखा हइ एगो उदास धर्म विभोर स्त्री के चेहरा ई अपने के आँख के सामने अइले ह खैर अइसने तरह के चीज  जइसीं हमन्हीं के आशीर्वाद देल गेलइ हम दोसरे दिन डेढ़ हजार रूबल के उपहार लइलिअइ हीरा के एगो सेट आउ दोसर सेट मोती के आउ महिला के चानी के सिंगारदान एतना बड़गर एकरा में कइएक तरह के समान के साथ त ओकर मादोन्ना के चेहरा बस खिल उठलइ  कल्हे हम ओकरा टेहुना पर बइठइलिअइ लेकिन शायद बहुत अनौपचारिक ढंग से ऊ शरम से तमतमा उठलइ आउ ओकर आँख से लोर ढरके लगलइ लेकिन हलाँकि ऊ देखावे लगी तो नयँ चहलकइ अंदर से खुद जल रहले हल  सब कोय एक मिनट लगी बाहर चल गेते गेलइ हमन्हीं खाली दू गो अकेल्ले रह गेलिअइ अचानक ऊ हमर गियारी से लिपट जा हइ खुद्दे पहिले तुरी अपन दुन्नु नन्हा बाँह से हमरा जकड़ ले हइ चुम्मऽ हइ आउ कसम खा हइ कि ऊ हमर आज्ञाकारी विश्वासी आउ निम्मन घरवली होतइ कि ऊ हमरा खुश रखतइ कि ऊ अपन समुच्चे जिनगी अपन जिनगी के हरेक पल हमरा लगी अर्पित कर देतइ सब कुछ हमरा लगी बलिदान कर देतइ आउ एकर बदले में ऊ हमरा से खाली बस हमरा से सम्मान चाहऽ हइ आउ आगू बोलऽ हइ कुच्छो नयँ कुच्छो नयँ चाही कइसनो उपहार नयँ अपने खुद ई बात से सहमत होथिन कि मलमल के पोशाक कोमल कोमल घुँघराला केश कुमारी लड़की के शर्मीलापन के लाली आउ आँख में उत्साह के आँसू अइसन सोल्लह साल के फरिश्ता से एकांत में अइसन स्वीकारोक्ति सुनना खुद सहमत होथिन ई काफी मनोहारी हइ  वास्तव में मनोहारी हइ न वस्तुतः कुछ तो एकर महत्त्व हइ हइ न अच्छऽ वस्तुतः महत्त्वपूर्ण हइ न अच्छऽ अच्छऽ सुनथिन अच्छऽ हमर दुलहिन के पास चलल जइतइ खाली अभी नयँ एक शब्द में अपने दुन्नु के उमर आउ मानसिक विकास में ई विशालकाय अंतर ही अपने के मन में वासना जगावऽ हइ की वास्तव में अपने अइसन शादी करथिन त एकरा से की निस्संदेह  हर कोय अपन मतलब के बात सोचऽ हइ आउ ओहे सबसे खुशी से जिनगी बितावऽ हइ जे सबसे जादे खुद के धोखा दे हइ  हा हा लेकिन अपने कइसन सदाचारी हथिन कि अपने के पूरा झुकाव सदाचार में हो गेले ह हमरा बकस देथिन बबुआ हम पपिआहा हकिअइ  हे हे हे लेकिन तइयो तो अपने कतेरिना इवानोव्ना के बुतरुअन लगी पूरा बंदोबस्त कइलथिन  शायद शायद एकरा लगी अपने के खुद के कोय कारण हलइ हमरा अभी सब कुछ समझ में आवऽ हइ  हमरा आम तौर पर बुतरू पसीन हइ हमरा बुतरू बहुत निम्मन लगऽ हइ स्विद्रिगाइलोव ठहाका लगाके हँस पड़लइ  ई सिलसिले में हम अपने के एगो बहुत मजेदार घटना भी सुना सकऽ हिअइ जे अभियो चालू हइ  पहिलहीं दिन हियाँ अइला के बाद अइसन सब्भे बदनाम अड्डा के चक्कर लगइलिअइ त सात साल बाद हम ऊ सब पर टूट पड़लिअइ  अपने शायद नोटिस कइलथिन होत कि हमरा अपन संगत से पहिलौकन दोस्त आउ परिचित लोग से मिल्ले के कोय जल्दीबाजी नयँ हइ  आउ जाहाँ तक बनतइ उनकन्हीं के बगैर काम चलइबइ  जानऽ हथिन मार्फा पित्रोव्ना के साथ जब हम गाँव में रहऽ हलिअइ त हमरा ई सब गुप्त अड्डा आउ कोना के आद मौत के हद तक सतावऽ हलइ जेकरा में केऽ जानऽ हइ अइसन बहुत कुछ मिल सकऽ हइ  शैतान पकड़इ लोग नशा में धुत्त हो जा हइ पढ़ल लिक्खल नौजवान अकर्मण्यता से कभी नयँ साकार होवे वला सपना आउ दिवा स्वप्न में जलते रहऽ हइ खुद के सिद्धांत से अपंग बनइते रहऽ हइ यहूदी लोग नयँ मालूम काहाँ से आ धमकले ह पइसा छिपइते रहऽ हइ आउ बाकी लोग बदचलनी के जिनगी बितावऽ हइ  त ई शहर के पहिलहीं घंटा से जानल बूझल गंध हमर नाक में आवे लगलइ  हम एक दिन संयोग से नाच के एगो तथाकथित संध्याकालीन महफिल चल गेलिअइ जे एगो भयंकर बदनाम अड्डा हलइ आउ हमरा गंदगी भरल बदनाम अड्डा पसीन हइ आउ जाहाँ पर निस्संदेह कैनकैन नाच चल रहले हल जइसन हमर समय में कभियो नयँ हलइ  जी हाँ एकरे में तो प्रगति हइ  अचानक देखऽ हिअइ कि एगो लड़की करीब तेरह साल के निम्मन पोशाक पेन्हले एगो कला प्रेमी के साथ नृत्य कर रहले ह आउ ओकर सामने एगो दोसर जोड़ीदार  देवाल बिजुन कुरसी पर ओकर माय बइठल हलइ  त अपने कल्पना कर सकऽ हथिन कइसन होवऽ हइ कैनकैन नृत्य लड़की अटपटा महसूस करऽ हइ शरम से तमतमा जा हइ आखिरकार अपमानित महसूस करऽ हइ आउ कन्ने लगऽ हइ  जोड़ीदार कला प्रेमी ओकरा कसके पकड़के तेजी से चक्कर लगावे लगलइ आउ ओकरा सामने अपन कला देखावे लगऽ हइ चारो दने से सब कोय ठहाका लगावऽ हइ आउ अइसन क्षण में हमरा अपन जनता निम्मन लगऽ हइ चाहे ई कैनकैन के जनता काहे नयँ होवे ठहाका लगावऽ हइ आउ चिल्ला हइ आउ अइसीं होवे के चाही बुतरुअन के हियाँ नयँ लावे के चाही खैर हम तो एकरा पर थुक्कऽ हिअइ हमरा एकरा से कोय मतलब नयँ तार्किक रूप से चाहे अतार्किक रूप से अपने आप के ओकन्हीं तसल्ली दे हइ हम तुरते अपन जगह निश्चित कइलिअइ ऊ लड़की के माय बिजुन बइठ गेलिअइ आउ बात शुरू कइलिअइ कि हमहूँ हियाँ आगंतुक हिअइ आउ ओकन्हीं सब्भे कइसन उजड्ड हइ कि ओकन्हीं वास्तविक गुण के न पछान कर सकऽ हइ आउ न उचित सम्मान करे लगी जानऽ हइ ओकन्हीं के जनकारी देलिअइ कि हमरा पास बहुत पइसा हकइ हम अपन करेता घोड़ागाड़ी में ओकन्हीं के घर लावे के प्रस्ताव रखलिअइ घर लइलिअइ आउ परिचित होते गेलिअइ कोय तो किरायेदार के हियाँ से एगो छोट्टे गो कमरा लेके रहऽ हलइ अभी अभी अइते गेले हल  हमरा बतावल गेलइ कि ऊ आउ ओकर बेटी हमरा साथ परिचय के आउ कुछ दोसर नयँ बल्कि सम्मान के रूप में समझऽ हइ हमरा मालूम पड़ऽ हइ कि ओकन्हीं के न घर हइ न द्वार आउ हियाँ कोय दफ्तर में पइसा खातिर याचिका दायर करे लगी अइते गेले ह हम सेवा आउ पइसा के प्रस्ताव रक्खऽ हिअइ मालूम पड़ऽ हइ कि ओकन्हीं गलती से महफिल में चल गेते गेले हल ई सोचके कि वास्तव में हुआँ नृत्य सिखावल जा हइ हम अप्पन तरफ से ऊ नवजवान लड़की के फ्रेंच भाषा आउ नृत्य में शिक्षा देलावे के प्रस्ताव रक्खऽ हिअइ  खुशी से प्रस्ताव स्वीकार कर ले हइ एकरा अपन सम्मान समझऽ हइ आउ हम अभियो मिलते जुलते रहऽ हिअइ चाहथिन त साथ साथ चलल जा सकऽ हइ खाली अभी नयँ  रहे देथिन रहे देथिन अपन नीच गंदा खिस्सा व्यभिचारी नीच आउ कामुक व्यक्ति देखऽ शिलर हमर शिलर शिलर के ऊ वा ते ल ला वेर्त्यू स निशेर फ्रेंच काहाँ जा रहले ह सद्गुण अपन घोंसला बनावे लगी आउ जानऽ हथिन हम जान बूझके अइसन बात बतइते रहबइ ताकि अपने के झल्लाहट सुन्ने लगी मिल्लइ  मजेदार बिलकुल ठीक की वस्तुतः हम खुद अभी हास्यास्पद नयँ लगऽ हिअइ घृणापूर्वक रस्कोलनिकोव बड़बड़इलइ  स्विद्रिगाइलोव पूरा गला फाड़के ठठाके हँसलइ आखिरकार फ़िलिप के बोलइलकइ बिल चुकइलकइ आउ उट्ठे लगलइ  ओह की हम पीयल हकिअइ आसे कोज़े फ्रेंच बहुत बकबक हो गेलइ ऊ बोललइ मजेदार अगर अपने के मजेदार नयँ लगते हल त की लगते हल रस्कोलनिकोव भी उठते उठते चिल्लइलइ वास्तव में अपने के जइसन घिस्सल पिट्टल ऐयाश के ई तरह के कारनामा के बयान करे में जबकि अइसने परिस्थिति में कइसनो एगो आउ विशालकाय इरादा के बात सोचले रहइ त कइसे मजेदार नयँ होतइ आउ ओकरो में अइसन परिस्थिति में आउ हमरा नियन अदमी के सुलगावऽ उसकावऽ हइ  अच्छऽ अगर अइसन बात हइ रस्कोलनिकोव के ध्यान से देखते कुछ अचंभित भी होल स्विद्रिगाइलोव उत्तर देलकइ अगर अइसन बात हइ त अपने भी पक्का दोषदर्शी हथिन  कम से कम अपने खुद के अंदर विशालकाय सामग्री संजोगले हथिन  अपने बहुत कुछ समझ सकऽ हथिन बहुत आउ बहुत कुछ कर भी सकऽ हथिन  बस अब बहुत हो गेलइ  हम हार्दिक रूप से खेद प्रकट करऽ हिअइ कि अपने के साथ बहुत कम बात कर पइलिअइ लेकिन अपने हमरा से दूर नयँ जा पइथिन बस खाली इंतजार करथिन स्विद्रिगाइलोव शराबखाना से निकसके बाहर चल गेलइ  रस्कोलनिकोव ओकर पीछू पीछू गेलइ  स्विद्रिगाइलोव लेकिन बहुत जादे पीयल नयँ हलइ शराब तो खाली ओकर सिर में क्षण भर लगी चढ़ गेले हल नशा तो हरेक मिनट के साथ दूर हो रहले हल  ऊ कुछ बात के मामले में बहुत विचारमग्न हलइ कुछ बहुत महत्त्वपूर्ण आउ त्योरी चढ़ल हलइ  कोय चीज के इंतजार स्पष्ट रूप से ओकरा बेचैन आउ परेशान कर रहले हल  पिछला कुछ मिनट के दौरान रस्कोलनिकोव के प्रति ओकर रवैया कइसूँ अचानक बदल गेले हल आउ हरेक मिनट के साथ जादे रूक्ष आउ व्यंग्यपूर्ण हो रहले हल  रस्कोलनिकोव ई सब कुछ भाँप लेलकइ आउ परेशान भी हो गेलइ  स्विद्रिगाइलोव ओकरा बहुत संदिग्ध लगलइ ऊ ओकरा पीछू जाय के फैसला कइलकइ  ओकन्हीं उतरके फुटपाथ पर अइते गेलइ  अपने के दहिना दने आउ हमरा बामा दने जाय के चाही चाहे शायद एकर विपरीत खाली आद्यू मौँ प्लेज़िर फ्रेंच खुदा हाफ़िज़ अपने से मिलके हमरा खुशी होलइ फेर खुशी से भेंट होतइ आउ ऊ दहिना दने पुआल मंडी के तरफ चल पड़लइ  सूची पिछला अगला नजिसु॰ नरक जिनगी मगही नाटक नाटककार सुमंत प्रकाशक सहयोगी प्रकाशन गया प्राप्ति स्थानः महेश शांति भवन हनुमाननगर ए॰पी॰ कॉलनी गया प्रथम संस्करण ई॰ पृष्ठ  मूल्य दस रूपइया  देल सन्दर्भ में पहिला संख्या पृष्ठ और बिन्दु के बाद वला संख्या पंक्ति दर्शावऽ हइ  कुल ठेठ मगही शब्द संख्या ठेठ मगही शब्द अ से ह तक अकील अक्किल अक्ल बुद्धि कमला बुड़बक ठीके कहल गेल हे गँवार के दुगो पइसा दे देवे के चाही बाकि अकील नऽ  हम जाइत ही  चल रमुआ  नजिसु॰ अखनि अखनी इस क्षण इ देखऽ आयल आउ लगल सँपा नियन अइंठे  तू आज शिव मंदिर में किरिसन बाबा साथे जे कुकरम कैलऽ ओकर सजाय भेंटात अखनि  नजिसु॰ अदमी आदमी बाबा तोहरा तो अदमी औघड़ दानी कहऽ हथ  नजिसु॰ अनियाई अन्याय रधिया चिल्ला के नऽ इ घोर अनियाई हे  कमला इ अनियाई न पंचायत के फैसला हे  नजिसु॰ आँख में कान आँख में कान बस एकी गो तो हे रधिया  कहूँ बिआह हो जाइत तऽ अपना के शांति भेटा जायत  नजिसु॰ इंतजाम पतर तु॰ उपाय पत्तर कमला आवे दऽ  अच्छा भेल पुलिसो आ गेल  कोनो डेराय के बात नऽ हे  आउ रमुआ तू जरा इंतजाम पतर कर  नजिसु॰ इमें एकरा में इसमें कमला तऽ सुनऽ  अगर घरे के माल घरहीं में रह जाए तऽ इमें का हरज हे सुखुआ हम माने नऽ समझली सरकार  नजिसु॰ इहाँ यहाँ साइत तू नऽ जानइत होयतऽ कि इहाँ चारो दने हम्मर अदमी हथ  इहाँ जेहलो से काड़ा पहरा हे तू इहाँ से भाग नऽ सकऽ हऽ  नजिसु॰ इहे यही लेल इसीलिए इहे लेल तो हम तोहरा से मिनती कर रहली हे इ नरक जिनगी से बचावऽ  नजिसु॰ उजाड़ल उजाड़लक बाबा तोहरा तो अदमी औघड़ दानी कहऽ हथ  इ कइसन सजाय देलऽ हमरा  पहिले मइया के मारल फिन मांग के सेनुर उजाड़ल  का ई सभे पाप न हे अधरम न हे का ई जुलुम न हे आज हम तोहरा से जवाब चाहऽ ही  नजिसु॰ उपाय पत्तर रमुआ स स सरकार उ रेवड़ी म म मलाई से कम हे का  ओ ओ ओकर आगे फिलीम वाली हीरोइन भी फिस फिस हे  कमला मर बुड़बक  खाली रूपे के बखान करवे कि उपायो पत्तर करवे  कमला बूड़बक के हम उपाय पत्तर बतलौली हल केते बेस  घर के माल घर ही में रह जाइत हल तऽ नजिसु॰ एते इतना पूरा गाँव जेवार तोहरा पूजऽ हे आउ तोहर नीयत एते खोंट हे  हम तोहर चेहरा पर जड़ल नकाब उधेड़ देब नजिसु॰ एने ओने कमला मर बुड़बक  तोहरे भीर अएले ही आउ का कमला बाबू जाके खटिया पर बइठऽ हथ  एने ओने ताक के रधिया घर में न हे का गुलाबो चल जाहे  आनंद एने ओने टहलइत अप्पन नजर एने ओने दउड़ा रहल हे  नजिसु॰ ऐबाह ऐबदार ऐब वाला स्त्री॰ ऐबाही हीरा बेचारा के हाले में मेहरारू मर गेल हे  सुखुआ माने लइका दोबाह हे  हीरा हाँ दोबाह हे बाकि कोनो ऐबाह न हे पाहुन जी  नजिसु॰ ओड़िया जइसहीं दारू गिलास में ढारऽ हे कि रधिया कपार पर घास भरल ओड़िया आउ हाथ में हसुआ लेले आवऽ हे  नजिसु॰ कर कानून दरोगा इ तो एकदम से जइबा मिचाई लगती है  जानती है कि नहीं हम नैका बहाली के दरोगा हैं  रधिया ओ तऽ तनी दिन आउ कर कानून के किताब पढ़ीं  नजिसु॰ कर किताब भांजी इहे मुम्बई काहे मुम्बई  अब लेल तू खाली करे किताब में पढ़ले लिखले होयतऽ इया कोनो फिलिम में देखले होयतऽ माया के नगरी मुम्बई नजिसु॰ कहउत कहाउत कहावत बाबा के देखइते हमरो मन में सका भेल मुँह में राम बगल में छूड़ीवाला कहउत हे  अदमी किरिसन बाबा के गोड़ पूजऽ हथ आउ बाबा नजिसु॰ कहिया कहिया से किरिसन केर राधा के इंतजार हल  आज मिल गेल राधा बुड़बक  पइसा से खरीदे के चीज रहइत हल तऽ कहिये खरीद लेती हल  लोको लाज कोनो चीज हे कि नऽ नजिसु॰ कहूँ कहीं भी दरोगा जवान बेटी के कहूँ बिआह कर दो इया गाँव छोड़ के बाहर चले जाओ  पता है हम कउन हैं नैका बहाली के दरोगा हैं  नजिसु॰ काड़ा कड़ा इहाँ जेहलो से काड़ा पहरा हे तू इहाँ से भाग नऽ सकऽ हऽ  नजिसु॰ केते कते कितना अपने तो जानइते हऽ कि जउना संस्था से हम जुटल ही ओकर काम केते खतरनाक हे  बाबूजी केते बेर कहली दारू बेस चीज नऽ हे  इ जहर हे जहर  सुखुआ हाथ जोड़ के राम राम मालिक कमला हँस के राम सलाम छोड़ आउ इ बताओ सुखुआ बेटी के सौदा केते में कैलें  कमला बूड़बक के हम उपाय पत्तर बतलौली हल केते बेस  घर के माल घर ही में रह जाइत हल तऽ नजिसु॰ केमाड़ी किवाड़ सुखुआ कउन केमाड़ी खुलल हे अंदर आवऽ  नजिसु॰ कोरसिस कोशिश गुलाबो जादे चलाक बने के कोरसिस नऽ करऽ सौ चोर के दिमाग एगो राजा में आउ सौ राजा के दिमाग एगो पतुरिया में होवऽ हे  हाथ ऊपरे करऽ  नजिसु॰ खाँटी सुखुआ गोपी के गौर से देख के इ तो एकदम खाँटी सहरी बाबू बुझा हथ  हीरा अरे तऽ हमर भगिनिया कोनो देहाती लगऽ हे का पेन्हैला ओढ़ौला पर सहरी मेमिन से कम न लगत  नजिसु॰ खोंट खोटा पूरा गाँव जेवार तोहरा पूजऽ हे आउ तोहर नीयत एते खोंट हे  हम तोहर चेहरा पर जड़ल नकाब उधेड़ देब नजिसु॰ गाँव जेवार पूरा गाँव जेवार तोहरा पूजऽ हे आउ तोहर नीयत एते खोंट हे  हम तोहर चेहरा पर जड़ल नकाब उधेड़ देब खून गरम हो बाकि ठंढा कपार से सोच लऽ  तोहर कुछ कहला से गाँव जेवार मान लेत का  मुफुत में बदनाम हो जइबऽ  गाँव जेवार के जे हम कहब उ सुनतन  हम चाहब तऽ तोहरा एक रात के पंचइती में लंगा करके पूरा गाँव घुमा सकऽ ही  नजिसु॰ गाँहक ग्राहक बहरी एगो गाँहक आयल हे तू ओकरा खुस कर दऽ  नजिसु॰ गोड़लगी कमला नैलाक हम जान सकऽ ही कि इ गोड़लगी काहे खातिर हो रहल हे  आनंद सौख से  हम आउ रधिया एक दोसरा से बिआह कर लेली हे  नजिसु॰ घर घुसनी पंचायत में पंच जे कहतन मानम  हम बेटी के बोलावऽ ही कोनो घर घुसनी हे का  नजिसु॰ घूंसना घुसना प्रवेश करना म बम बोलऽ बम बम बोलऽ आज भोरे शिव मंदिर में पूजा करे गेली तऽ ओहि घड़ी सुखुआ के बेटी रधिया पहुँचल  हम कहली जरा रूक बाकि उ जबरदस्ती मंदिर में घूंस गेल आउ हमरा संगे लपटा के कहल तू किरिसन भगवान हऽ तऽ हम ही रधिया  देरी कइसन एक हो जाइ जा  नजिसु॰ चलाक चालाक गुलाबो जादे चलाक बने के कोरसिस नऽ करऽ सौ चोर के दिमाग एगो राजा में आउ सौ राजा के दिमाग एगो पतुरिया में होवऽ हे  हाथ ऊपरे करऽ  नजिसु॰ चलाकी चालाकी हाँ रधिया ओही आनंद जे तोहरा पंचायत में लंगा होवे से दरोगा बनके बचैलक हल  चारो दने हमर संस्था के अदमी लगल हथ  इ जगह खतरनाक हे चलाकी से काम लिहऽ  नजिसु॰ चुनना बिछना हमरा पता हल पाहुन जी अपने एक एक चीज फारे फार पूछवऽ  का पूछवऽ फारे फार चुन चुन के बिछ बिछ के लइका का करऽ हे ओकर उमर का हे रंग का हे रूप का हे इहे लेल हम तो लइका के साथे साथ लिवैले अइले ही  नजिसु॰ जलमना जन्म लेना पैदा होना सुखुआ अगर दोस हम्मर बेटी के नऽ होके दोस बाबा के होयल तऽ किरिसन बम बम बोलऽ बेटा जलमे के पते नऽ झुनझुने खरीदे के बात होय लगल  फैसला तो होवे दऽ  नजिसु॰ जिनगी जिन्दगी जीवन इहे लेल तो हम तोहरा से मिनती कर रहली हे इ नरक जिनगी से बचावऽ  नजिसु॰ जुरूम जुलुम जुल्म अत्याचार कमला बुड़बक हम तोहर बाप ही  आनंद बाकि बाबूजी  बाप के साथे साथ मुजरिमो ही  रधिया के साथे जोर जबरजस्ती करे के ममला में भरल पंचायत में रधिया के लंगा करे के जुरूम में  इ सभे झूठ हे का नजिसु॰ जेहल जेल गोपी हीरा से अरे उ खेलौनमा रखवऽ कि जेहलो जाय के मन हे का  हीरा रिवाल्वर रखइत अदमी कहऽ हथ पाँच बरिस में नेता सभे माले माल हो जा हथ  हमनिओ के इ धंधा पाँच बरिस तक ठीक ठाक चलल तऽ हमनिओ मालामाल हो जायब  इहाँ जेहलो से काड़ा पहरा हे तू इहाँ से भाग नऽ सकऽ हऽ  नजिसु॰ जोर जबरजस्ती कमला बुड़बक हम तोहर बाप ही  आनंद बाकि बाबूजी  बाप के साथे साथ मुजरिमो ही  रधिया के साथे जोर जबरजस्ती करे के ममला में भरल पंचायत में रधिया के लंगा करे के जुरूम में  इ सभे झूठ हे का नजिसु॰ डंड दंड बाकि भरल पंचायत में एगो लड़की के बोलाके डंड कानून के नजर में जुर्म होयत  नजिसु॰ तर तइयारी सुखुआ बाकि हम अइसन न करब  कमला जोर जरे के जर जाहे बाकि ओकर अइंठन न जरे  खटिया से खाड़ होके तऽ गाँव छोड़े के तर तइयारी करऽ  नजिसु॰ तरी तरह अटैची में पूरे एक लाख हे निमन तरी गिन लिहऽ  इ सहर में अइसने माल के खपत हे नजिसु॰ थम्हाना हाथ में देना या सौंपना रमुआ सभे के चाय के कप थम्हावऽ हे  नजिसु॰ थोड़कहूँ थोड़े आँख से लोर काहे ढरकावइत हऽ  झूठ थोड़कहूँ कहल गेल हे त्रिया चरित्रं पुरुषस्य भाग्यं देवो न जानाति कुतो मनुष्यः  एकर फैसला पंचायत करत  नजिसु॰ दने दन्ने की ओर की तरफ साइत तू नऽ जानइत होयतऽ कि इहाँ चारो दने हम्मर अदमी हथ  इहाँ जेहलो से काड़ा पहरा हे तू इहाँ से भाग नऽ सकऽ हऽ  हाँ रधिया ओही आनंद जे तोहरा पंचायत में लंगा होवे से दरोगा बनके बचैलक हल  चारो दने हमर संस्था के अदमी लगल हथ  इ जगह खतरनाक हे चलाकी से काम लिहऽ  नजिसु॰ दम करना रुकना ठहरना रमुआ मुँह में एगो अंगुरी लेके ल ल लपटा गेल तऽ तो ब ब बड़ी माजा मिलल होयत ए बाबा कमला बुड़बक तू अप्पन काम कर  रमुआ चिलिम में कपड़ा लपेटित क क काम हो गेल  कमला इसारा से दम कर आगे का भेल किरिसन चिल्लाय लगल  कमला कोई आयल किरिसन छोटे मालिक  नजिसु॰ दलान दालान सुनऽ सुनऽ सुनऽ आज साँझ कमला बाबू के दलान पर पंचइती होयत  नजिसु॰ दिना दिनी बेस भेल कि तू आ गेलऽ  बम बम बोलऽ बम बम बोलऽ  भला बतावऽ इ दिना दिनी रास रचावे लेल कहऽ हल उ भी बाबा भोले के दरबार में  हम जब तइयार न भेली तऽ इ देखऽ नौटंकी नजिसु॰ दोबाह हीरा बेचारा के हाले में मेहरारू मर गेल हे  सुखुआ माने लइका दोबाह हे  हीरा हाँ दोबाह हे बाकि कोनो ऐबाह न हे पाहुन जी  नजिसु॰ दोस दोष सुखुआ अगर दोस हम्मर बेटी के नऽ होके दोस बाबा के होयल तऽ किरिसन बम बम बोलऽ बेटा जलमे के पते नऽ झुनझुने खरीदे के बात होय लगल  फैसला तो होवे दऽ  नजिसु॰ दोसरका आनंद बइठऽ हे  गुलाबो दूगो गिलास में दारू के पैक बनावऽ हे  एगो आनंद के दे हे दोसरका अप्पन हाथ में लेले बइठऽ हे  नजिसु॰ दौरी रधिया घास के दौरी लेले अंदर चल जाहे  हीरा आउ गोपी बइठऽ हथ  नजिसु॰ नजीक नजदीक पास रधिया हम तोहर बात नऽ समझली  किरिसन सब समझ जइबऽ बाकि धीरे धीरे हाँ जरा नजीक तो आवऽ  रधिया काहे खातिर तोहर नीयत ठीक नऽ बुझाय हमरा  हम जाइत ही  नजिसु॰ नस्ता पानी जुग जुग जीअ जुग जुग जीअ  उ का हे कि हम पहिलहीं कह दे रहली हे नस्ता पानी के कोनो बम बखेड़ा नऽ करिहऽ  नजिसु॰ निमन निम्मन नीमन अच्छा बढ़िया अटैची में पूरे एक लाख हे निमन तरी गिन लिहऽ  इ सहर में अइसने माल के खपत हे नजिसु॰ नैका नया हम तो नैका बहाली के दरोगा हैं कुरसी से परेम तो नेता लोग को होता है  नजिसु॰ नैलाक नालायक कमला नैलाक हम जान सकऽ ही कि इ गोड़लगी काहे खातिर हो रहल हे  आनंद सौख से  हम आउ रधिया एक दोसरा से बिआह कर लेली हे  नजिसु॰ पंचइती खून गरम हो बाकि ठंढा कपार से सोच लऽ  तोहर कुछ कहला से गाँव जेवार मान लेत का  मुफुत में बदनाम हो जइबऽ  गाँव जेवार के जे हम कहब उ सुनतन  हम चाहब तऽ तोहरा एक रात के पंचइती में लंगा करके पूरा गाँव घुमा सकऽ ही  सुनऽ सुनऽ सुनऽ आज साँझ कमला बाबू के दलान पर पंचइती होयत  नजिसु॰ पाटी पार्टी गुलाबो पाटी कइसन हे चमन सकल सूरत आउ पॉकिट से मालदार  गुलाबो भेजऽ  नजिसु॰ पेन्हाना ओढ़ाना सुखुआ गोपी के गौर से देख के इ तो एकदम खाँटी सहरी बाबू बुझा हथ  हीरा अरे तऽ हमर भगिनिया कोनो देहाती लगऽ हे का पेन्हैला ओढ़ौला पर सहरी मेमिन से कम न लगत  नजिसु॰ फरग फरक फर्क रधिया रो के माय आउ मउसी में कोनो खास फरग नऽ होवे  हाथ जोड़ के हम तोहरा से एगो मिनती करऽ ही मउसी नजिसु॰ फारे फार हमरा पता हल पाहुन जी अपने एक एक चीज फारे फार पूछवऽ  का पूछवऽ फारे फार चुन चुन के बिछ बिछ के लइका का करऽ हे ओकर उमर का हे रंग का हे रूप का हे इहे लेल हम तो लइका के साथे साथ लिवैले अइले ही  नजिसु॰ फुटुर फुटुर बोलना ए लड़की बड़ी फुटुर फुटुर बोलती है  जानती है कि नहीं हम नैका बहाली के दरोगा हैं  जरा हम भी तो सुनें पंचायत का फैसला का है नजिसु॰ बंधुक बन्हूक बन्दूक बुड़बक  पइसा से खरीदे के चीज रहइत हल तऽ कहिये खरीद लेती हल  लोको लाज कोनो चीज हे कि नऽ बतकहिये करबे कि बंधुको लोड करबे  नजिसु॰ बड़का एकर फिकिर काहे करऽ हऽ पाहुन जी  आज तो बड़का से बड़का अप्पन बेटा बेटी के बिआह मंदिर आउ पहाड़ पर कर ले हथ तऽ हमनी के का हे  कहूँ कर लेल जायत  का गोपी नजिसु॰ बड़ी बिलकुल बहुत बड़ी मोका पर पहुँचली दरोगा जी इहाँ बइठव कि कुरसी मंगावल जाय नजिसु॰ बतकही बुड़बक  पइसा से खरीदे के चीज रहइत हल तऽ कहिये खरीद लेती हल  लोको लाज कोनो चीज हे कि नऽ बतकहिये करबे कि बंधुको लोड करबे  नजिसु॰ बधार कमले बाबू हीं गेल हली  पता चलल बधार गेल हथ से चल अयली  नजिसु॰ बम बखेड़ा जुग जुग जीअ जुग जुग जीअ  उ का हे कि हम पहिलहीं कह दे रहली हे नस्ता पानी के कोनो बम बखेड़ा नऽ करिहऽ  नजिसु॰ बहरी बाहर बहरी एगो गाँहक आयल हे तू ओकरा खुस कर दऽ  नजिसु॰ बिसइल विषैला जहरीला शंख आउ चान जइसन सुन्दर सरीरवाला बाघ के छाल पेन्हेवाला काल के समान बिसइल साँप के गहना धारन करेवाला गंगा आउ चान के परेमी काशीपति कलयुग के पाप नास करेवाला सभे के कल्याण करेवाला गुण के खान आउ कामदेव के भस्म करेवाला पार्वती के पति शंकर जी के हम नमन करऽ ही  नजिसु॰ बुड़बक रमुआ स स सरकार उ रेवड़ी म म मलाई से कम हे का  ओ ओ ओकर आगे फिलीम वाली हीरोइन भी फिस फिस हे  कमला मर बुड़बक  खाली रूपे के बखान करवे कि उपायो पत्तर करवे  कमला बुड़बक ठीके कहल गेल हे गँवार के दुगो पइसा दे देवे के चाही बाकि अकील नऽ  हम जाइत ही  चल रमुआ  नजिसु॰ बैना किरिसन तू बस घर में बैना बाँटइत हऽ  मोका अभियो हो  हमरा लगे दोस्ती कर लऽ  बाँह फैलाके आवऽ रधिया के हाथ पकड़ ले हथ  नजिसु॰ बोलवाना बुलवाना कमला गाँव के जुटल अदमी सभे आज के पंचायत किरिसन बाबा बोलवौलन हे  बात का हे अपननहीं सभे किरिसन बाबा के मुँहे से सुनइ जा तऽ बेस होयत  नजिसु॰ भीर पास नजदीक भाई बहिन अपने सभे के हमर लिखल इ मगही नाटक नरक जिनगी पढ़े इया मंच पर देखे में कइसन लगल अप्पन विचार हमरा भीर तक जरूर भेजव  नजिसु॰ भेंटाना भेंटना मिलना स स सरकार बाप बड़ा न भ भ भइया सबले बड़ा रूपइया  पइसा से तो भगवान भेंटा जा हथ तऽ उ दू टका के छ छ छौड़ी कउना खेत के मु मु मुरई हे सरकार  इ देखऽ आयल आउ लगल सँपा नियन अइंठे  तू आज शिव मंदिर में किरिसन बाबा साथे जे कुकरम कैलऽ ओकर सजाय भेंटात अखनि  नजिसु॰ ममला मामला वाह भाई वाह तऽ नेकी आउ पुछ पुछ कइसन  पाहुन जी बस इहे घड़ी ममला फाइनल कर दऽ  कमला बुड़बक हम तोहर बाप ही  आनंद बाकि बाबूजी  बाप के साथे साथ मुजरिमो ही  रधिया के साथे जोर जबरजस्ती करे के ममला में भरल पंचायत में रधिया के लंगा करे के जुरूम में  इ सभे झूठ हे का नजिसु॰ मर बुड़बक तोरी के रमुआ स स सरकार उ रेवड़ी म म मलाई से कम हे का  ओ ओ ओकर आगे फिलीम वाली हीरोइन भी फिस फिस हे  कमला मर बुड़बक  खाली रूपे के बखान करवे कि उपायो पत्तर करवे  नजिसु॰ मारल मारलक बाबा तोहरा तो अदमी औघड़ दानी कहऽ हथ  इ कइसन सजाय देलऽ हमरा  पहिले मइया के मारल फिन मांग के सेनुर उजाड़ल  का ई सभे पाप न हे अधरम न हे का ई जुलुम न हे आज हम तोहरा से जवाब चाहऽ ही  नजिसु॰ मिनती विनती सुखुआ पंचायत में पंच जे कहतन मानम  हम बेटी के बोलावऽ ही कोनो घर घुसनी हे का  खाड़ होके बाकि हमरो एगो मिनती हे कमला उ का रधिया रो के माय आउ मउसी में कोनो खास फरग नऽ होवे  हाथ जोड़ के हम तोहरा से एगो मिनती करऽ ही मउसी इहे लेल तो हम तोहरा से मिनती कर रहली हे इ नरक जिनगी से बचावऽ  नजिसु॰ मुड़ी मूड़ी सिर गाड़ना गोतना एगो पलंग पर रधिया मुड़ी गाड़ले बइठल हे  कोठरी सज्जल धज्जल हे  गुलाबो एक हाथ में बोतल आउ दोसर हाथ में गिलास लेले आवऽ हे  नजिसु॰ मुरई मूली स स सरकार बाप बड़ा न भ भ भइया सबले बड़ा रूपइया  पइसा से तो भगवान भेंटा जा हथ तऽ उ दू टका के छ छ छौड़ी कउना खेत के मु मु मुरई हे सरकार  नजिसु॰ मेमिन सुखुआ गोपी के गौर से देख के इ तो एकदम खाँटी सहरी बाबू बुझा हथ  हीरा अरे तऽ हमर भगिनिया कोनो देहाती लगऽ हे का पेन्हैला ओढ़ौला पर सहरी मेमिन से कम न लगत  नजिसु॰ मोका मोक्का मौका बड़ी मोका पर पहुँचली दरोगा जी इहाँ बइठव कि कुरसी मंगावल जाय नजिसु॰ राम राम सुखुआ हाथ जोड़ के राम राम मालिक कमला हँस के राम सलाम छोड़ आउ इ बताओ सुखुआ बेटी के सौदा केते में कैलें  नजिसु॰ राम सलाम सुखुआ हाथ जोड़ के राम राम मालिक कमला हँस के राम सलाम छोड़ आउ इ बताओ सुखुआ बेटी के सौदा केते में कैलें  नजिसु॰ राय मोसबिरा सुखुआ जरा बेटी से राय मोसबिरा कर लेइती  हीरा पाहुन जी का पूछवऽ बेटिया से आउ बेचारी का कहत सुखुआ उ तो हे बाकि बिआह कइसे आउ कहाँ होयत नजिसु॰ लंगा नंगा खून गरम हो बाकि ठंढा कपार से सोच लऽ  तोहर कुछ कहला से गाँव जेवार मान लेत का  मुफुत में बदनाम हो जइबऽ  गाँव जेवार के जे हम कहब उ सुनतन  हम चाहब तऽ तोहरा एक रात के पंचइती में लंगा करके पूरा गाँव घुमा सकऽ ही  हाँ रधिया ओही आनंद जे तोहरा पंचायत में लंगा होवे से दरोगा बनके बचैलक हल  चारो दने हमर संस्था के अदमी लगल हथ  इ जगह खतरनाक हे चलाकी से काम लिहऽ  कमला बुड़बक हम तोहर बाप ही  आनंद बाकि बाबूजी  बाप के साथे साथ मुजरिमो ही  रधिया के साथे जोर जबरजस्ती करे के ममला में भरल पंचायत में रधिया के लंगा करे के जुरूम में  इ सभे झूठ हे का नजिसु॰ लगे तुरत ही शीघ्र ही समीप में किरिसन तू बस घर में बैना बाँटइत हऽ  मोका अभियो हो  हमरा लगे दोस्ती कर लऽ  बाँह फैलाके आवऽ रधिया के हाथ पकड़ ले हथ  नजिसु॰ लेल लगी लिए इहे इसीलिए इहे लेल तो हम तोहरा से मिनती कर रहली हे इ नरक जिनगी से बचावऽ  नजिसु॰ सजाय सजा इ देखऽ आयल आउ लगल सँपा नियन अइंठे  तू आज शिव मंदिर में किरिसन बाबा साथे जे कुकरम कैलऽ ओकर सजाय भेंटात अखनि  कमला उ कगजवा में हिस्सा बखरा के बात हे का आनंद नऽ तोहनी के कुकरम के सजाय  पाँच बरिस के जेहल  नजिसु॰ सज्जल धज्जल एगो पलंग पर रधिया मुड़ी गाड़ले बइठल हे  कोठरी सज्जल धज्जल हे  गुलाबो एक हाथ में बोतल आउ दोसर हाथ में गिलास लेले आवऽ हे  नजिसु॰ सबुर सब्र सबुर से काम लऽ रधिया  तू हमरा पर कोनो सक न करऽ  हम जउना संस्था से जुटल ही ओकर कामे कुछ अइसन हे  नजिसु॰ सरकार स स सरकार बाप बड़ा न भ भ भइया सबले बड़ा रूपइया  पइसा से तो भगवान भेंटा जा हथ तऽ उ दू टका के छ छ छौड़ी कउना खेत के मु मु मुरई हे सरकार  नजिसु॰ सलाई दियासलाई रमुआ बाबा के चिलिम देके ऊपरे सलाई के कांठी जरावऽ हे  नजिसु॰ ससुरी कमला अगाड़ी का चाहऽ हऽ किरिसन तोहर दलान पर पंचइती आउ भरल पंच में ससुरी रधिया के लंगा सिपाही इ ससुरी को आरेस्ट कर लो आउ साथे साथे इ बूढ़उ को भी  कमला ससुरी के मार के अधमुआ कर दे  आनंद सोहाग के रहइते सोहागिन पर कोनो हाथ नऽ उठा सकऽ हे बाबूजी  नजिसु॰ साइत शायद साइत तू नऽ जानइत होयतऽ कि इहाँ चारो दने हम्मर अदमी हथ  इहाँ जेहलो से काड़ा पहरा हे तू इहाँ से भाग नऽ सकऽ हऽ  नजिसु॰ सेनुर बाबा तोहरा तो अदमी औघड़ दानी कहऽ हथ  इ कइसन सजाय देलऽ हमरा  पहिले मइया के मारल फिन मांग के सेनुर उजाड़ल  का ई सभे पाप न हे अधरम न हे का ई जुलुम न हे आज हम तोहरा से जवाब चाहऽ ही  नजिसु॰ सोटकट शॉर्टकट बूड़बक  बइठऽ कानून का होवऽ हे जानऽ हऽ  झूठ के सच आउ सच के झूठ सोटकट में इहे कानून हे  नजिसु॰ सौख कमला नैलाक हम जान सकऽ ही कि इ गोड़लगी काहे खातिर हो रहल हे  आनंद सौख से  हम आउ रधिया एक दोसरा से बिआह कर लेली हे  नजिसु॰ सौटकट सोटकट शॉर्टकट कमला दरोगा जी एगो पंचइती हो रहल हे  दारोगा देख तो हम भी रहे हैं  कमला एकदम सौटकट में समझावऽ ही  गाँव के सुखुआ के बेटी शिव मंदिर में बाबा पर फिदा हो गेल  नजिसु॰ हसुआ हँसिया जइसहीं दारू गिलास में ढारऽ हे कि रधिया कपार पर घास भरल ओड़िया आउ हाथ में हसुआ लेले आवऽ हे  नजिसु॰ हिस्सा बखरा कमला उ कगजवा में हिस्सा बखरा के बात हे का आनंद नऽ तोहनी के कुकरम के सजाय  पाँच बरिस के जेहल  नजिसु॰ अपराध आउ दंड भाग अध्याय ऊ हड़बड़ी में स्विद्रिगाइलोव के हियाँ जा रहले हल  ई अदमी से ऊ की आशा कर सकते हल ओकरा खुद्दे नयँ मालूम हलइ  लेकिन ई अदमी में ओकरा पर कोय प्रकार के प्रभुत्व हलइ  ई बात एक तुरी समझ में आ गेला के बाद ऊ चैन से नयँ रह सकऽ हलइ आउ अब एकरा अलावे समय भी आ गेले हल  रस्ता में एगो सवाल ओकरा खास करके यातना दे रहले हल की स्विद्रिगाइलोव पोरफ़िरी के पास गेले हल जाहाँ तक ऊ समझ सकऽ हलइ आउ जेकरा लगी ऊ कसम खा सकऽ हलइ नयँ ऊ नयँ गेले हल ऊ आउ कुछ देर तक सोचते रहलइ पोरफ़िरी के पूरा भेंट के आद कइलकइ आउ एहे नतीजा पर पहुँचलइ नयँ नयँ गेले हल वास्तव में ऊ नयँ गेले हल आउ अगर ऊ अभियो तक नयँ गेले ह त ऊ पोरफ़िरी के हियाँ जइतइ कि नयँ जइतइ अभी लगी तो ओकरा लगलइ कि नयँ जइतइ  काहे ऊ एकरा बारे कारण भी नयँ बता सकते हल लेकिन अगर बताइयो सकते हल तइयो अभी ई बात पर खास करके अपन दिमाग नयँ खराब करते हल  ई सब कुछ ओकरा यातना दे रहले हल आउ साथे साथ ओकरा कइसूँ एकर परवाह नयँ हलइ  ई विचित्र बात हलइ हलाँकि शायद कोय ई बात पर विश्वास नयँ करते हल लेकिन अपन वर्तमान आउ तात्कालिक भविष्य के बारे ऊ कइसूँ नाम मात्र के आउ अन्यमनस्क रूप में चिंतित हलइ  ओकरा यातना दे रहले हल कुछ दोसरहीं बात जे बहुत जादे मुख्य आउ विशेष हलइ जे खाली ओकरे से संबंधित हलइ आउ केकरो दोसरा से नयँ लेकिन कुछ तो दोसर कुछ तो महत्त्वपूर्ण हलइ  एकरा अलावे ऊ असीम नैतिक थकावट अनुभव कर रहले हल हलाँकि ओकर विवेक ई सुबह में एन्ने हाल के सब दिन के अपेक्षा बेहतर काम कर रहले हल  आउ जे कुछ हो चुकले हल ओकर बाद ई सब नयका छोटगर मोटगर कठिनाई पर काबू पावे के प्रयास करे से कोय फयदा हलइ उदाहरणस्वरूप अइसन साजिश करे से कोय फयदा हलइ ताकि स्विद्रिगाइलोव पोरफ़िरी के हियाँ नयँ जा सकइ आउ कोय स्विद्रिगाइलोव के बारे छानबीन करे पूछताछ करे से ओह ऊ ई सब बात से केतना तंग आ चुकले हल आउ तइयो ई दौरान स्विद्रिगाइलोव से मिल्ले लगी ऊ जल्दीबाजी में हलइ कहीं अइसन तो नयँ हलइ कि ऊ ओकरा से कुछ नावा दिशा बच निकले के कोय उपाय के उमीद कइले हलइ डूबते के तिनका के सहारा होवऽ हइ कहीं भाग्य चाहे कोय प्रकार के सहज भाव ओकन्हीं दुन्नु के पास तो नयँ ला रहले हल शायद ई खाली थकावट आउ निराशा हलइ शायद स्विद्रिगाइलोव के जरूरत नयँ हलइ बल्कि कोय दोसर के आउ स्विद्रिगाइलोव खाली बीच रस्ता में आ टपकले हल  सोनिया लेकिन ऊ अब सोनिया बिजुन काहे लगी जइते हल फेर से ओकर आँसू के भीख माँगे खातिर एकरा अलावे सोनिया ओकरा लगी भयंकर हलइ  सोनिया अनिवार्य दंडादेश आउ अपरिवर्तनीय निर्णय के प्रतीक हलइ  हियाँ या तो सोनिया के रस्ता हलइ या ओक्कर  खास करके ई क्षण ऊ ओकरा से मिल्ले के स्थिति में नयँ हलइ  नयँ की ई बेहतर नयँ होतइ कि स्विद्रिगाइलोव के अजमाके देखल जाय कि हुआँ की हइ आउ ऊ ई बात स्वीकार करे बगैर नयँ रह सकलइ कि वास्तव में बहुत अरसा से ऊ अदमी ओकर जरूरत हलइ  लेकिन ओकन्हीं दुन्नु के बीच कउची एक नियन हो सकऽ हलइ ओकन्हीं के दुष्कर्म भी तो बिलकुल एक्के नयँ हो सकऽ हलइ  एकरा अलावे ई अदमी बहुत अप्रिय स्पष्टतः अत्यंत दुराचारी निस्संदेह धूर्त आउ धोखेबाज शायद बहुत बदमाश हलइ  ओकरा बारे अइसन गप सड़क्का चल रहले हल  सचमुच ऊ कतेरिना इवानोव्ना के बुतरुअन लगी दौड़ धूप कर रहले हल लेकिन केऽ जानऽ हइ एकर की उद्देश्य आउ मतलब हो सकऽ हइ ई अदमी के शाश्वत रूप से कउनो न कउनो मंसूबा आउ योजना रहऽ हलइ  ई सब दिन एगो आउ विचार हमेशे रस्कोलनिकोव के दिमाग में कौंधते रहऽ हलइ आउ भयंकर रूप से ओकरा परेशान कइले हलइ हलाँकि ऊ एकरा अपन दिमाग से निकासके दूर कर देवे के प्रयास भी कर रहले हल एतना ओकरा लगी ई कष्टदायक हलइ कभी कभी ऊ सोचऽ हलइ स्विद्रिगाइलोव लगातार ओकरा भिर मँड़रइते रहऽ हलइ आउ अभियो मँड़रइते रहऽ हइ स्विद्रिगाइलोव ओकर रहस्य के मालूम कर लेलके हल स्विद्रिगाइलोव दुन्या के विरुद्ध मंसूबा रखलके हल  आउ अगर अभियो होवइ तब लगभग विश्वास के साथ कहल जा सकऽ हलइ कि हाँ  आउ अगर अब ओकर रहस्य मालूम हो गेला के बाद आउ ई तरह से ओकरा ऊपर प्रभुत्व पाके ऊ एकर प्रयोग दुन्या के विरुद्ध एगो हथियार के रूप में करे लगी चाहइ तो ई विचार कभी कभी सपनो में ओकरा सतइते रहऽ हलइ लेकिन पहिले तुरी फेर से चेतनस्वरूप स्पष्ट रूप से अभी ओकर मन में ई विचार उठलइ जब ऊ स्विद्रिगाइलोव के हियाँ जा रहले हल  खाली ई विचारे ओकरा गोस्सा से पागल कर दे हलइ  सबसे पहिला तब सब कुछ ओकर खुद के स्थिति भी बदल जइतइ तुरते ओकरा दुनेच्का के अपन रहस्य बता देवे पड़तइ  ओकरा शायद खुद से विश्वासघात करे पड़तइ ताकि दुनेच्का कोय तरह के असावधानी वला कदम नयँ उठा लेय  ऊ खत दुन्या के आझ सुबह में कोय तो खत मिलले हल पितिरबुर्ग में केकरा हीं से ओकरा खत मिलले होत कहीं लूझिन से तो नयँ सचमुच हुआँ रज़ुमिख़िन नजर रख रहले ह लेकिन रज़ुमिख़िन कुछ नयँ जानऽ हइ  शायद रज़ुमिख़िन के सामने भी अपन भेद के बात दिल खोलके बता देवे पड़इ रस्कोलनिकोव नफरत के साथ एकरा बारे सोचलकइ  हरेक हालत में यथासंभव जल्दी से जल्दी स्विद्रिगाइलोव से मिल्ले के चाही ऊ मने मन आखिर निर्णय कइलकइ  हियाँ परी विवरण के ओतना जरूरत नयँ हलइ जेतना कि काम के मुख्य बात सार अंश के लेकिन अगर अगर कहीं ऊ सक्षम होवइ अगर स्विद्रिगाइलोव कुच्छो दुन्या के विरुद्ध साजिश करइ तब ई पूरे समय के दौरान ई पूरे एक महिन्ना के दौरान ऊ एतना थक चुकले हल कि ई तरह के प्रश्न सब के अब आउ कोय दोसरा तरह से निर्णय नयँ कर सकऽ हलइ बल्कि एक्के तरह के निर्णय त हम ओकर हत्या कर देबइ ऊ उदासीन निराशा में सोचलकइ  एगो भारी भावना ओकर दिल के दबा देलकइ ऊ सड़क के बीचोबीच रुक गेलइ आउ चारो दने नजर डाले लगलइ कउन रस्ता से जाब करऽ हइ आउ ऊ काहाँ पहुँच गेलइ ऊ स्की राजपथ पर हलइ पुआल मंडी से कोय तीस चालीस कदम दूर जेकरा से होके गुजर रहले हल  बामा तरफ के बिल्डिंग के पूरा दोसरा मंजिला पर शराबखाना हलइ  सब्भे खिड़की पूरा तरह से खुल्ला हलइ अंदर खिड़की बिजुन से आ जा रहल आकृति के देखे से पता चलऽ हलइ कि शराबखाना खचाखच भरल हलइ  हॉल में से गीत सुनाय पड़ रहले हल शहनाई आउ वायलिन बज रहले हल तुर्की ढोल के ढमढम के अवाज आ रहले हल  औरतियन के चीख सुनाय दे रहले हल  ऊ वापिस मुड़हीं लगी चाह रहले हल ई सोचके कि ऊ काहे लगी स्की राजपथ में मुड़ गेलइ कि अचानक शराबखाना के खुल्लल खिड़कियन में से बिलकुल किनारे वला खिड़की से खिड़की के सामनहीं चाय टेबुल के पीछू बइठल दाँत के बीच पाइप लगइले स्विद्रिगाइलोव पर ओकर नजर गेलइ  ई ओकरा भयंकर रूप से आतंक के हद तक अचंभित कर देलकइ  स्विद्रिगाइलोव ओकरा पर नजर रखले हलइ आउ चुपचाप एकटक देख रहले हल आउ ओहे क्षण रस्कोलनिकोव भी अचंभित हो गेलइ लगऽ हइ ऊ उट्ठे लगी चहलकइ ताकि केकरो से देख लेल जाय के पहिले चुपचाप खिसक जाय  रस्कोलनिकोव तुरतम्मे अइसन देखावा कइलकइ मानूँ ऊ खुद्दे ओकरा नयँ देख पइलके हल आउ विचारमग्न होल बगल तरफ देखब करऽ हइ लेकिन ऊ खुद्दे कनखी से ओकरा पर नजर डालले रहलइ  ओकर दिल बेचैनी से धड़क रहले हल  एहे बात हलइ स्विद्रिगाइलोव स्पष्टतया नयँ चाहऽ हइ कि कोय ओकरा देख पावे  ऊ होंठ से पाइप हटइलकइ आउ छिप्पे के प्रयास करे लगलइ लेकिन उठके आउ कुरसी के दूर करके कदाचित् अचानक नोटिस कर लेलकइ कि रस्कोलनिकोव ओकरा देखब करऽ हइ आउ ओकरा पर नजर रखले हइ  ओकन्हीं दुन्नु के बीच कुछ अइसन घटलइ जे बहुत कुछ ऊ दृश्य नियन हलइ जे रस्कोलनिकोव के हियाँ ओकन्हीं के पहिला मिलन के बखत हलइ जब ऊ सुत्तल हलइ  स्विद्रिगाइलोव के चेहरा पर शरारती मुसकान उभर अइलइ आउ धीरे धीरे चौड़गर आउ चौड़गर होल गेलइ  ओकरो आउ दोसरो के मालूम पड़ गेलइ कि दुन्नु एक दोसरा के देखब करऽ हइ आउ हरेक दोसरा पर नजर रखले हइ  आखिरकार स्विद्रिगाइलोव ठठाके हँस पड़लइ  अरे अरे अंदर आ जाथिन अगर चाहऽ हथिन हम हियाँ हिअइ ऊ खिड़की में से चिल्लइलइ  रस्कोलनिकोव चढ़के उपरे शराबखाना में चल गेलइ  ऊ ओकरा बड़का हॉल से सटले पीछू तरफ के एक्के खिड़की वला एगो बहुत छोटगर कमरा में पइलकइ जाहाँ बीस गो छोटकुन्ना टेबुल पर गवैयन के निराश समवेत चीख भरल गान के साथ व्यापारी किरानी आउ कइएक तरह के लोग चाय पीयब करऽ हलइ  कहीं से तो बिलियर्ड के गेंद के टकराय के अवाज आ रहले हल  स्विद्रिगाइलोव के सामने के छोटकुन्ना टेबुल पर शैम्पेन के एगो खुल्लल बोतल आउ शराब से आधा भरल एगो गिलास रक्खल हलइ  कमरा में आउ छोटगर बैरल ऑर्गन हाथ में लेले एगो ऑर्गन वादक लड़का आउ स्वस्थ आउ लाल लाल गाल वली एगो लड़की धारीदार स्कर्ट चढ़इले आउ रिब्बन के साथ एगो टिरऽलियन हैट लगइले कोय अठारह साल के गायिका हलइ जे दोसर कमरा में सामूहिक गान के बावजूद उँचगर भर्राल अवाज में ऑर्गन वादक के धुन पर कोय बाजारू गाना गा रहले हल बस अब काफी हो गेलउ रस्कोलनिकोव के अंदर अइला पर स्विद्रिगाइलोव ओकरा रोकलकइ  लड़किया तुरतम्मे गाना बन कर देलकइ आउ आदरपूर्वक प्रतीक्षा करते रहलइ  ऊ अपन लयदार बाजारू गाना चेहरा पर एक प्रकार के गंभीर आउ आदर युक्त भाव के साथ गा रहले हल  ए फ़िलिप एक गिलास स्विद्रिगाइलोव चिल्लइलइ  हम शराब नयँ पिबइ रस्कोलनिकोव कहलकइ  जइसन अपने के मर्जी ई अपने लगी नयँ हइ  पी ले कात्या आझ आउ कुछ नयँ जरूरत हउ अब तूँ जो ऊ ओकरा लगी एक पूरा गिलास शराब भरलकइ आउ एगो पीयर बैंक नोट देलकइ  कात्या एक्के तुरी में पूरा गिलास पी गेलइ जइसे कि औरतियन शराब पीते जा हइ मतलब बिन रुकले बीस घूँट में नोट ले लेलकइ स्विद्रिगाइलोव के हाथ चुमलकइ जेकरा ऊ बहुत गंभीरतापूर्वक ओकरा चुम्मे देलकइ आउ कमरा से बाहर निकस गेलइ आउ ओकरा पीछू ऑर्गन लेले लड़को चल गेलइ  ओकन्हीं दुन्नु के सड़क पर से लावल गेले हल  स्विद्रिगाइलोव पितिरबुर्ग में अभी एक्को सप्ताह नयँ गुजरलके हल लेकिन ओकर आस पास सब कुछ एक प्रकार से पितृसत्तात्मक नींव पर हो चुकले हल  शराबखाना के नौकर बैरा फ़िलिप भी परिचित हो चुकले हल आउ जीहुजूरी करऽ हलइ  हॉल में जाय वला दरवाजा में ताला लगावल जा सकऽ हलइ स्विद्रिगाइलोव ई कमरा में अराम से रहऽ हलइ आउ शायद पूरे दिन ओकरे में गुजार दे हलइ  शराबखाना गंदा आउ खराब हलइ आउ दोसर दर्जा के भी नयँ हलइ  हम अपने हियाँ जा रहलिए हल आउ अपने के खोज रहलिए हल रस्कोलनिकोव शुरू कइलकइ लेकिन हम नयँ मालूम काहे गुनी अभी अचानक पुआल मंडी से स्की राजपथ तरफ मुड़ गेलिअइ हम कभी एद्धिर नयँ मुड़ऽ हिअइ आउ न एन्ने आवऽ हिअइ  हम पुआल मंडी से दहिने मुड़ जा हिअइ  आउ अपने हियाँ के रस्ता तो एन्ने से नयँ हइ  हम मुड़वे कइलिअइ कि अइकी अपने मिल गेलथिन ई तो विचित्र बात हइ अपने सीधे काहे नयँ कहऽ हथिन ई चमत्कार हइ काहेकि ई शायद बस संयोग हइ  वास्तव में कइसन तह सिलवट होवऽ हइ ई सब लोग में स्विद्रिगाइलोव ठहाका मारके हँस पड़लइ ऊ अंदर अंदर चाहे चमत्कार में विश्वासो करता तइयो स्वीकार करे लगी तैयार नयँ होता आउ खुद्दे अभी बोलऽ हथिन कि शायद बस संयोग हइ  आउ हियाँ के सब कइसन जरी कायर होते जा हका जब खुद अप्पन विचार के प्रश्न आवऽ हइ अपने कल्पनो नयँ कर सकऽ हथिन रोदियोन रोमानिच हम अपने के बारे नयँ बात कर रहलिए ह  अपने के अप्पन विचार हइ आउ एकरा चलते अपने डेरइलथिन भी नयँ  एहे कारण तो अपने हमर उत्सुकता के आकृष्ट कइलथिन  आउ कोय बात नयँ हइ लेकिन एतना तो वस्तुतः काफी हइ  स्विद्रिगाइलोव स्पष्टतया उत्तेजित अवस्था में हलइ लेकिन खाली थोड़े सनी शराब तो ऊ खाली आधा गिलास पिलके हल  हमरा तो लगऽ हइ कि अपने हमरा हीं ई बात जाने के पहिलहीं अइलथिन हल कि हम ओकरा रक्खे में सक्षम हिअइ जेकरा अपने खुद के विचार कहऽ हथिन रस्कोलनिकोव टिप्पणी कइलकइ  ओह तखने बाते दोसर हलइ  हरेक अदमी के काम करे के अपन ढंग होवऽ हइ  आउ चमत्कार के संबंध में हम अपने के कहबइ कि लगऽ हइ कि अपने पिछलौका दू तीन दिन तक सुत्तल रहलथिन हल  हम खुद अपने के ई शराबखाना निश्चित कइलिए हल आउ एकरा में कोय चमत्कार के बात नयँ हलइ कि अपने सीधे हियाँ अइलथिन हम खुद पूरा रस्ता बतइलिए हल जगह के विवरण देलिए हल कि ई काहाँ परी हइ आउ ऊ समय भी बतइलिए हल जब हमरा हियाँ परी पावल जा सकऽ हइ  अपने के आद पड़ऽ हइ हम तो भूल गेलिअइ अचरज से रस्कोलनिकोव जवाब देलकइ  हमरा अपने पर विश्वास हइ  दू तुरी हम अपने के बोललिए हल  पता यंत्रवत् अपने के स्मृति में चिपक गेले होत  अपने एद्धिर यंत्रवत् मुड़ गेलथिन लेकिन तइयो ठीक पता के अनुसार खुद बिन जानले  आउ तखने अपने के साथ बोलते बखत हम नयँ आशा कइलिए हल कि अपने के हमर बात समझ में आ रहले ह  अपने खुद बहुत कुछ अपन भेद खोल दे हथिन रोदियोन रोमानोविच  आउ अइकी दोसर बात हमरा पक्का विश्वास हकइ कि पितिरबुर्ग में अइसन बहुत लोग हइ जे रस्ता में चलते चलते अपने आप से बात करते रहऽ हइ  ई अधकपारी लोग के शहर हइ  अगर हमन्हीं के देश में विज्ञान होते हल त डाक्टर वकील आउ दार्शनिक लोग पितिरबुर्ग में सबसे बहुमूल्य अनुसंधान कर सकता हल हरेक कोय अपन अपन क्षेत्र में  विरले अइसन जगह मिल्लऽ हइ जाहाँ पितिरबुर्ग नियन एतना निराशाजनक तीव्र आउ विचित्र प्रभाव व्यक्ति के आत्मा पर पड़ऽ हइ  केकर खाली जलवायु के प्रभाव एतना होवऽ होतइ आउ फेर ई पूरे रूस के प्रशासन केंद्र हइ आउ एकर वैशिष्ट्य के झलक सब कुछ में देखाय देवे के चाही  लेकिन बात अभी एकरा बारे नयँ हइ बल्कि बात ई हइ कि अपने के बिन जानले अपने के हम कइएक तुरी देख चुकलिए ह  अपने घर से बाहर निकसऽ हथिन अपन मूड़ी सीधे कइलहीं  करीब बीस कदम गेला के बाद मूड़ी गोत ले हथिन दुन्नु हाथ के पीछू कर ले हथिन  अपने देखऽ तो हथिन लेकिन स्पष्टतया अपने के न तो अपन सामने आउ न तो बगल में कुच्छो देखाय दे हइ  आखिरकार अपने के होंठ हिल्ले लगऽ हइ आउ अपने आप से बात करे लगऽ हथिन आउ कभी कभी एक हाथ के दोसरा से छोड़ा ले हथिन आउ कुछ तो वाचन करे सुनावे लगऽ हथिन आखिरकार बीच सड़क पर लम्मा समय तक खड़ी रहऽ हथिन  ई तो बहुत खराब बात हइ जी  हो सकऽ हइ कि हमरा अलावे अपने के आउ कोय देखऽ होतइ आउ ई अपने खातिर लाभदायक नयँ हइ  वस्तुतः हमरा एकरा से कुछ फरक नयँ पड़ऽ हइ आउ हम अपने के तो इलाज नयँ करे जा रहलिए ह लेकिन वस्तुतः अपने हमर बात समझऽ हथिन  आउ अपने जानऽ हथिन कि हमर पीछा कइल जा रहले ह ओकरा तरफ खोजी नजर से रस्कोलनिकोव पुछलकइ  नयँ हमरा कुछ नयँ मालूम मानूँ अजरज से स्विद्रिगाइलोव उत्तर देलकइ  त हमरा अपन हाल पर छोड़ देथिन नाक भौं सिकोड़ते रस्कोलनिकोव बड़बड़इलइ  ठीक हइ हम अपने के हाल पर अपने के छोड़ दे हिअइ  बेहतर अपने ई बताथिन कि अगर अपने हियाँ पीए खातिर आवऽ हथिन आउ खुद्दे हमरा दू तुरी अपने हियाँ आवे लगी बतइलथिन त काहे लगी अपने अभी जब हम सड़क पर से खिड़की तरफ देख रहलिए हल त अपने हमरा से छिपके दूर चल जाय लगी चाह रहलथिन हल हम ई बहुत निम्मन से नोटिस कइलिअइ  हे हे आउ काहे लगी अपने जब हम तखने अपने हियाँ दहलीज पर खड़ी हलिअइ त अपन सोफा पर आँख मूनके पड़ल रहलथिन आउ देखावा कइलथिन कि सुत्तल हथिन जबकि अपने बिलकुल नयँ सुत्तल हलथिन ई हम निम्मन से नोटिस कइलिए हल  एकरा पीछू कोय कारण हो सकऽ हलइ अपने खुद ई बात जानऽ हथिन  आउ हमरो खातिर अपन कुछ कारण हो सकऽ हलइ हलाँकि अपने ओकरा बारे नयँ जान सकथिन  रस्कोलनिकोव अपन दहिना केहुनी टेबुल पर टिका देलकइ अपन दहिना हाथ के उँगली से अपन ठुड्डी के निचला हिस्सा के सहारा देलकइ आउ एकटक स्विद्रिगाइलोव तरफ देखे लगलइ  ऊ एक मिनट तक ओकर चेहरा के ध्यान से अध्ययन करते रहलइ जे हमेशे ओकरा पहिलहूँ प्रभावित कइलके हल  ई एक प्रकार के विचित्र चेहरा हलइ जे मुखौटा जइसन लगऽ हलइ उज्जर गुलाबी आउ गहरा लाल होंठ हलका सुनहरा दाढ़ी आउ काफी घना सुनहरा केश  आँख कइसूँ बहुत नीला आउ ओकर नजर कइसूँ बहुत भारी आउ निश्चल हलइ  ई सुंदर आउ उम्र के देखते असीम नौजवान चेहरा में कुछ तो भयंकर रूप से अप्रिय हलइ  स्विद्रिगाइलोव के पोशाक फैशनदार ग्रीष्मकालीन हलका हलइ आउ खास करके ओकर छालटी फैशनदार हलइ  ओकर उँगली में एगो बड़गो अँगूठी हलइ जेकरा में बेशकीमती पत्थर जड़ल हलइ  त की वास्तव में हमरा अपने खातिर भी अपन समय खराब करे पड़तइ अचानक झटकेदार अधीरता के साथ सीधे मतलब के बात पर अइते रस्कोलनिकोव कहलकइ यद्यपि अपने हो सकऽ हइ एगो बहुत खतरनाक अदमी हथिन अगर अपने हमरा लगी कोय मुसीबत खड़ी करे लगी चाहऽ हथिन लेकिन हम तो खुद के दिमाग आउ खराब करी लगी नयँ चाहऽ हिअइ  हम अभी अपने के देखा देबइ कि हम खुद के ओतना परवाह नयँ करऽ हिअइ जेतना कि शायद अपने समझऽ हथिन  ई जान लेथिन कि हम अपने के सीधे बता देवे लगी अइलिए ह कि अगर अपने हमर बहिन के संबंध में अपन पुरनका इरादा रखले हथिन आउ अगर ओकरा खातिर कोय नयका पता लगावल बात के उपयोग करे लगी चाहऽ होथिन त एकर पहिले कि अपने हमरा जेल भेजवा देथिन हम अपने के जान मार देबइ  हम अपन वचन के पक्का हिअइ अपने जानऽ हथिन कि हम एकरा पर अडिग रह सकऽ हिअइ  दोसर अगर हमरा कुछ बात कहे के हइ काहेकि हमरा ई पूरे समय अइसन लगते रहले ह कि जइसे अपने हमरा से कुछ कहे लगी चाहऽ हथिन त जल्दी से जल्दी बता देथिन काहेकि समय कीमती हइ आउ हो सकऽ हइ कि बहुत जल्दीए बहुत देर हो जाय  एतना जल्दीबाजी में अपने के काहाँ जाय के हइ ओकरा तरफ उत्सुकतापूर्वक देखते स्विद्रिगाइलोव पुछलकइ  हरेक अदमी के काम करे के अपन ढंग होवऽ हइ निराशा आउ अधीरता में रस्कोलनिकोव बोललइ  अपने खुद्दे अभी खुलके बात करे के प्रस्ताव रखलथिन हल लेकिन पहिलौके सवाल के जवाब देवे से इनकार करऽ हथिन मुसकइते स्विद्रिगाइलोव टिप्पणी कइलकइ  अपने के हमेशे अइसन लगते रहऽ हइ कि हमर कोय तो उद्देश्य हइ आउ ओहे से हमरा शक्का के दृष्टि से देखऽ हथिन  खैर अपने के स्थिति के देखते ई बिलकुल समझल जा सकऽ हइ  लेकिन हम अपने के साथ केतनो नजीक आवे लगी काहे नयँ चाहिअइ तइयो हम अपने के एकर विरुद्ध विश्वास बदले के कष्ट अपने ऊपर नयँ लेबइ  भगमान कसम ई खेल तो मोमबत्ती के बराबर भी नयँ हइ अर्थात् दमड़ी के मुर्गी नौ टका निकियाई आउ अइसे तो अपने के साथ कोय विशेष बात के बारे हमरा कुछ बोले के इरादा नयँ हलइ  त फेर तखने अपने के हमर एतना जरूरत काहे लगी पड़ले हल वस्तुतः अपनहीं तो हमर आगू पीछू घूम रहलथिन हल न  बस खाली प्रेक्षण लगी रोचक विषय के रूप में  अपने के विलक्षण स्थिति के कारण अपने में हमरा रुचि होलइ एहे बात हलइ एकरा अलावे अपने अइसन लड़की के भाय हथिन जेकरा में हमरा बहुत रुचि हलइ आउ आखिरकार बिलकुल एहे लड़की से अपन समय में हम अपने के बारे बहुत जादहीं आउ अकसर सुनलिए हल जेकरा चलते हम ई नतीजा पर पहुँचलिअइ कि ओकरा पर अपने के बहुत प्रभाव हइ की एतना काफी नयँ हइ हे हे हे तइयो हम ई स्वीकार करऽ हिअइ कि अपने के प्रश्न हमरा लगी बहुत क्लिष्ट हइ आउ हमरा लगी अपने के एकर उत्तर देना कठिन हइ  हियाँ मसलन वास्तव में अपने हमरा हीं अभी खाली एक विशेष उद्देश्य से नयँ अइलथिन हँ बल्कि कुछ तो नावा चीज लगी  हइ न एहे बात हइ न एहे बात स्विद्रिगाइलोव कुटिल मुसकाहट के साथ अपन प्रश्न पर अड़ल रहलइ अच्छऽ एकर बाद ई कल्पना करथिन कि हम खुद हियाँ आते बखत रेलगाड़ी में अपनहीं पर आस लगइले हलिअइ कि हमरा अपनहूँ कुछ नावा बतइथिन आउ अपनहूँ से हमरा कुछ तो ग्रहण करे लगी मिलतइ देखथिन हमन्हीं कइसन दौलतमंद हिअइ अपने हमरा से की ग्रहण करे लगी चाहऽ हलथिन अपने के की बतइअइ की वास्तव में हम जानऽ हिअइ कि कउची देखवे करऽ हथिन हम कइसन शराबखाना में हमेशे बइठल रहऽ हिअइ आउ ई हमर मर्जी हइ मतलब मर्जी तो नयँ बल्कि कहीं तो बइठे लगी चाही  अच्छऽ अइकी ई बेचारी कात्या के बात ले लेथिन अपने ओकरा देखलथिन न अगर हम मसलन कम से कम पेटू होतिए हल क्लब के चटोरा लेकिन वस्तुतः अइकी अइसन हम खाना खा सकऽ हिअइ ऊ अँगुरी से कोना तरफ इशारा कइलकइ जाहाँ परी एगो छोटगर टेबुल पर एगो टीन के कश्तरी पर आलू के साथ कुछ भयंकर बीफ़स्टेक के बाकी बच्चल टुकड़ा पड़ल हलइ  अरे हाँ अपने खाना खा लेलथिन हँ हम थोड़े सनी खा लेलिए ह आउ अब आउ खाय के मन नयँ करऽ हइ  शराब मसलन बिलकुल नयँ पीयऽ हिअइ  शैम्पेन के अलावे आउ कुछ नयँ आउ पूरे शाम में खाली एक गिलास आउ तइयो हमर माथा पिराय लगऽ हइ  एकर हम अभी बस हौसला बढ़ावे खातिर ऑडर कइलिए हल काहेकि हमरा कहीं जाय के हइ आउ अपने हमरा खास मूड में देख रहलथिन हँ  ओहे से हम अभी थोड़े देर पहिले एगो इस्कुलिया नियन छिप्पे के कोशिश कइलिअइ काहेकि हम सोचलिअइ कि अपने के चलते हमर काम में बाधा आत लेकिन लगऽ हइ ऊ घड़ी निकसलकइ हम अपने के साथ एक घंटा बिता सकऽ हिअइ अभी साढ़े चार बजले ह  विश्वास करथिन हमरा करे लगी बल्कि कुच्छो रहते हल जमींदार चाहे पिता चाहे उलान यूरोपीय सेना में भाला सहित घुड़सवार फोटोग्राफर पत्रकार होतिए हल कु कुच्छो नयँ कोय तरह के पेशा नयँ कभी कभी हम उबियो जा हिअइ  सचमुच सोच रहलिए हल कि अपने हमरा कुछ तो नावा बात बतइथिन  त अपने की करऽ हथिन आउ हियाँ काहे लगी अइलथिन हम की करऽ हिअइ अपने जानऽ हथिन हम एगो कुलीन व्यक्ति हिअइ दू बरिस घुड़सवार सेना में काम कइलिअइ आउ फेर पितिरबुर्ग में चक्कर लगइते रहलिअइ फेर मार्फा पित्रोव्ना से शादी कइलिअइ आउ गाँव में जीवन यापन करे लगलिअइ  एहे हमर जीवन गाथा अपने लगऽ हइ जुआड़ी हथिन नयँ हम कइसन जुआड़ी हिअइ  पत्तेबाज ताश के खेल में ठगी करे वला जुआड़ी नयँ  आउ अपने पत्तेबाज हलथिन हाँ पत्तेबाज हलिअइ  की अपने के कभी पिटाई होले हल हाँ होले हल  त एकरा से की हूँ त मतलब अपने के द्वंद्व युद्ध खातिर चुनौती मिलले होत आउ साधारणतः एकरा से जिनगी में सजीवता आ जा हइ  हम अपने के बात के विरोध नयँ करबइ आउ एकरा अलावे हम दर्शनशास्त्र के कोय विशेषज्ञ नयँ हिअइ  हम अपने के सामने स्वीकार करऽ हिअइ कि हम हियाँ खास करके औरतियन के संबंध में अइलिए हल  अपने तो अभी अभी मार्फा पित्रोव्ना के दफन कइलथिन हँ न हाँ ई बात तो हइ स्विद्रिगाइलोव निष्कपट भाव से मुसकइलइ  त एकरा से की अपने के लगऽ हइ कुछ तो खराब लगऽ हइ कि हम औरतियन के बारे अइसे बात करऽ हिअइ मतलब हम चरित्रहीनता में बुराई समझऽ हिअइ कि नयँ चरित्रहीनता में त अपने ई विषय पर सोच रहलथिन हल तइयो क्रम के अनुसार हम पहिले अपने के सामान्य रूप से औरत के संबंध में उत्तर देबइ जानऽ हथिन हमर प्रवृत्ति बातूनी के हइ  बताथिन हम खुद के काबू में काहे लगी रखिअइ काहे लगी हम औरतियन के छोड़ दिअइ अगर हम औरतबाज हिअइ कम से कम हम व्यस्त तो रहऽ हिअइ  अच्छऽ त अपने हियाँ खाली चरित्रहीनता के आशा करऽ हथिन त ओकरा में की हइ चरित्रहीनता ही सही अपने के दिमाग में बस चरित्रहीनता हइ  कम से कम हम सीधे प्रश्न के पसीन करऽ हिअइ  ई चरित्रहीनता में कम से कम कुछ तो शाश्वत हइ जे प्रकृति पर भी आधारित हइ आउ जे कल्पना द्वारा अनुमोदित नयँ हइ कुछ अइसन जे खून में हमेशे प्रज्वलित अंगारा के तरह रहऽ हइ शाश्वत रूप से सुलगइते रहऽ हइ जेकरा लम्मा समय तक भी आउ उमर के साथ भी शायद एतना जल्दी से बुतावल नयँ जा सकऽ हइ  की अपने सहमत नयँ होथिन कि ई अपन प्रकार के एगो व्यस्तता हइ एकरा में खुश होवे के बात की हइ ई एगो बेमारी हइ आउ खतरनाक  ओह त अपने ई कहे लगी चाहऽ हथिन हम सहमत हिअइ कि ई बेमारी हइ अरेक ऊ चीज के तरह जे हद से आगू बढ़ जा हइ आउ हियाँ परी तो कोय अदमी हद से आगू बढ़ जाय से बच नयँ सकऽ हइ लेकिन वस्तुतः ई सबसे पहिला एक अदमी लगी एक चीज हइ त दोसर लगी दोसर आउ दोसरा जाहिर हइ सब कुछ में कोय न कोय माप हिसाब रखहीं पड़ऽ हइ हलाँकि ऊ बुरा ही काहे नयँ होवे लेकिन कइल की जा सकऽ हइ अगर अइसन नयँ होवइ त वस्तुतः खुद के गोली मार लेवे पड़इ  हम सहमत हिअइ कि एगो सदाचारी अदमी उकता जाय लगी कर्तव्यबद्ध हइ लेकिन वस्तुतः तइयो आउ की अपने खुद के गोली मार ले सकथिन यऽ देखऽ घृणापूर्वक स्विद्रिगाइलोव ओकर सवाल के टालते बोललइ मेहरबानी करके हमरा से अइसन बात नयँ करथिन ऊ जल्दी से आगू बोललइ आउ बिन कोय डींग के भी जे पहिले के ओकर सब बातचीत में देखाय दे हलइ  ओकर चेहरो बदलल लग रहले हल  हम स्वीकार करऽ हिअइ कि ई अक्षम्य दुर्बलता हइ लेकिन की कइल जाय हमरा मौत से डर लगऽ हइ आउ हमरा अच्छा नयँ लगऽ हइ जब कोय एकरा बारे बात करऽ हइ  की अपने ई बात जानऽ हथिन कि हम आंशिक रूप से रहस्यवादी हिअइ अच्छऽ मार्फा पित्रोव्ना के भूत की ऊ अभियो आवऽ हइ ओह ओकर आद नयँ देलाथिन पितिरबुर्ग में तो अभी तक नयँ हलइ शैतान ओकरा पकड़इ एक तरह के चिढ़ल मुद्रा से ऊ चिल्लइलइ  नयँ बेहतर हम सब एकरा बारे लेकिन तइयो हूँ ओह समय बहुत कम हइ अपने साथ हम जादे देर तक नयँ रह सकऽ हिअइ लेकिन अफसोस कुछ समय होते हल अपने के बतावे खातिर  की बात हइ कोय औरत हइ हाँ औरत हइ अइसीं एगो अप्रत्याशित घटना नयँ हम एकरा बारे नयँ बात कर रहलिए हल  अच्छऽ लेकिन ई सब परिस्थिति के घिनौना हरक्कत की अपने के अभियो तक नयँ प्रभावित करऽ हइ अपने खुद के रोके के शक्ति खो चुकलथिन हँ त अपनहूँ शक्ति के दावा कर रहलथिन हँ हे हे हे अपने अभी हमरा अचरज में डाल देलथिन रोदियोन रोमानोविच हलाँकि हम पहिलहीं जानऽ हलिअइ कि अइसने होतइ  आउ अपने हमरा से चरित्रहीनता आउ सौन्दर्य के बात करऽ हथिन अपने शिलर हथिन अपने आदर्शवादी हथिन वास्तव में ई सब कुछ ओइसने हइ जइसन होवे के चाही हल आउ अचरज तब होते हल अगर ई अन्यथा होते हल लेकिन तइयो कइसूँ तइयो ई वास्तव में विचित्र हइ आह अफसोस कि हमरा पास समय बहुत कम हइ काहेकि अपने खुद्दे सबसे रोचक विषय हथिन लेकिन संयोगवश अपने के शिलर पसीन हइ हमरा तो भयंकर रूप से पसीन हइ  लेकिन अपने वास्तव में केतना शेखीबाज हथिन कुछ घृणापूर्वक रस्कोलनिकोव बोललइ  भगमान कसम नयँ स्विद्रिगाइलोव ठठाके हँसते उत्तर देलकइ हलाँकि हम एकरा पर बहस नयँ करबइ शेखीबाजे सही लेकिन वस्तुतः काहे नयँ शेखीबाजी कइल जाय जब एकरा से केकरो दिल के चोट नयँ पहुँचऽ हइ हम मार्फा पित्रोव्ना के साथ सात साल गाँव में बितइलिए ह आउ ओहे से अपने जइसन बुद्धिमान व्यक्ति एगो बुद्धिमान आउ सबसे उच्च कोटि के रोचक व्यक्ति मिल गेला के बाद बातचीत करे में बहुत खुशी हो रहले ह आउ एकर अलावे हम आधा गिलास शराब भी पी लेलिए ह आउ कुछ सिर पर चढ़ चुकले ह  आउ मुख्य बात ई हइ कि एगो अइसन परिस्थिति हइ जे हमरा बहुत जोश भर देलके ह लेकिन जेकरा बारे हम मौन रहबइ  अपने काहाँ चल देलथिन अचानक भयभीत होल स्विद्रिगाइलोव पुछलकइ  रस्कोलनिकोव उट्ठे लगलइ  ओकरा भारी भारी घुटन आउ कइसूँ अटपटा महसूस हो रहले हल कि ऊ हियाँ अइलइ  ओकरा पक्का विश्वास हो गेले हल कि स्विद्रिगाइलोव दुनियाँ में सबसे निकम्मा आउ सबसे बेकार खलनायक हइ  अरे अरे जरी बइठ जाथिन ठहर जाथिन स्विद्रिगाइलोव निवेदन कइलकइ कम से कम अपने लगी चाय लावे के तो ऑडर देथिन  थोड़े देर बइठ जाथिन हम बकवास नयँ करबइ मतलब अपना बारे  हम अपने के कुछ बतइबइ  अच्छऽ अगर अपने चाहथिन त हम अपने के बतइबइ कि कइसे हमरा एगो औरत अपने के शैली में अगर कहल जाय बचा रहले हल ई अपने के पहिला सवाल के जवाबो होतइ काहेकि ई व्यक्ति अपने के बहिन हथिन  हम बतइअइ आउ हमन्हीं के कुछ समय भी कट जइतइ  बताथिन लेकिन हम आशा करऽ हिअइ कि अपने ओह फिकिर नयँ करथिन एकरा अलावे हमरा नियन खराब आउ निकम्मा अदमी में भी अवदोत्या रोमानोव्ना केवल असीम आदर के भावना उत्पन्न कर सकऽ हका  सूची पिछला अगला अपराध आउ दंड भाग अध्याय अइकी ई सिगरेट आखिरकार पोरफ़िरी पित्रोविच जला चुकला के बाद आउ चैन के साँस लेके बोललइ हानि खाली हानि लेकिन हम एकरा छोड़ नयँ सकऽ हिअइ खोंखऽ हिअइ जी गला में खराश रहऽ हइ आउ दम फुल्लऽ हइ  जानऽ हथिन हम जरी डरपोक अदमी हिअइ हाले बे न के हियाँ गेलिए हल हरेक रोगी के कम से कम आध घंटा जाँचऽ हका जब ऊ हमरा देखलका त हँसियो पड़ला ठोंक बजाके देखलका आला लगाके देखलका बोलऽ हका दोसर बात के अलावे अपने के तमाकू के सेवन उपयुक्त नयँ हइ अपने के फेफड़ा फुल्लल हइ  अच्छऽ त हम एकरा छोड़िअइ कइसे एकर जगह पर हम कउची के प्रयोग करिअइ हम तो पीयऽ हिअइ नयँ जी एहे तो पूरा विपत्ति हइ हे हे हे चूँकि हम नयँ पीयऽ हिअइ त ई विपत्ति हइ सब कुछ सापेक्ष हइ रोदियोन रोमानोविच सब कुछ सापेक्ष हइ ई की हइ ऊ अपन पहिलौके नौकरशाही चालू कर देलकइ कीऽ घृणा के साथ रस्कोलनिकोव के दिमाग में विचार उठलइ  ओकन्हीं बीच हाल के पिछलौका मोलकात के पूरा दृश्य ओकरा अचानक आद पड़ गेलइ आउ तखने वला भावना के लहर फेर से ओकर दिल में उमड़ पड़लइ  हम तो परसुन अपने के हियाँ साँझ के अइलिए हल अपने के नयँ मालूम कमरा के चारो तरफ नजर दौड़इते पोरफ़िरी पित्रोविच बात जारी रखलकइ एहे कमरा में हम अंदर अइलिए हल  आझे नियन तहियो पास से गुजरऽ हिअइ सोचऽ हिअइ काहे नयँ भेंट कर लेल जाय  अइलिअइ आउ कमरा बिलकुल खुल्लल चारो तरफ नजर दौड़इलिअइ इंतजार कइलिअइ लेकिन अपने के नौकरानी के भी नयँ सूचित कइलिअइ आउ निकस गेलिअइ  अपन दरवाजा में ताला नयँ लगावऽ हथिन रस्कोलनिकोव के चेहरा गंभीरतर आउ गंभीरतर होल गेलइ  पोरफ़िरी लगऽ हलइ कि ओकर मन के विचार के भाँप लेलकइ  हम अपन बात के समझावे खातिर अइलिए ह प्रियवर रोदियोन रोमानोविच समझावे खातिर जी अपने के सामने हमरा अपन स्पष्टीकरण देवे के चाही आउ ई हमर कर्तव्य हइ जी ऊ मुसकान के साथ अपन बात जारी रखलकइ आउ अपन हथेली से रस्कोलनिकोव के टेहुना के हलके से थपथपइवो कइलकइ लेकिन लगभग ओहे क्षण ओकर चेहरा अचानक गंभीर आउ विचारमग्न रूप धारण कर लेलकइ बल्कि मानूँ ओकरा पर उदासी छा गेलइ जेकरा से रस्कोलनिकोव अचंभित हो गेलइ  ऊ अइसन कभियो नयँ देखलके हल आउ न कभी अइसन चेहरा के शक्का कइलके हल  विचित्र दृश्य हमन्हीं बीच पिछलौका भेंट के दौरान उपस्थित हो गेले हल रोदियोन रोमानोविच  आउ शायद हमन्हीं बीच पहिलौका भेंट के दौरान भी विचित्र दृश्य होले हल लेकिन तखने अच्छऽ अभी सब कुछ एगो के बाद दोसर देखथिन जी हम शायद अपने के सामने दोषी ठहरऽ हिअइ जी हम ई महसूस करऽ हिअइ जी  वस्तुतः हमन्हीं कइसे तखनी एक दोसरा से अलग होलिए हल अपने के तो आदे होतइ अपने के स्नायु गुनगुना रहले हल आउ टेहुना कँप रहले हल आउ हमरो स्नायु गुनगुना रहले हल आउ टेहुना कँप रहले हल  आउ जानऽ हथिन तखनी हमन्हीं बीच जे कुछ घटले हल ऊ अनुचित हलइ शिष्ट नयँ हलइ  लेकिन वस्तुतः हमन्हीं तइयो शिष्ट व्यक्ति हिअइ मतलब हरेक हालत में सबसे पहिले शिष्ट व्यक्ति ई समझे के चाही जी  वस्तुतः आद करथिन बात काहाँ तक पहुँच गेले हल बिलकुल अशिष्ट भी हलइ जी  ऊ कहे लगी की चाहऽ हइ ऊ हमरा की समझऽ हइ रस्कोलनिकोव अपने आप से अचरज के साथ पुछलकइ सिर उपरे करते आउ लगातार पोरफ़िरी के नजर से नजर मिलइले  हम फैसला कइलिए ह कि हमन्हीं के अब दिल खोलके बात करना बेहतर होतइ पोरफ़िरी पित्रोविच बात जारी रखलकइ अपन सिर थोड़े सनी पीछू कइले आउ अपन नजर निच्चे मुँहें कइले मानूँ अपन पहिलौका शिकार के अपन नजर से आउ अधिक परेशान करे लगी नयँ चाह रहल होवे आउ मानूँ अपन पहिलौका विधि आउ दाँव पेंच के उपेक्षा कर रहल होवे जी हाँ ओइसनका शक्का आउ ओइसनका दृश्य जादे समय तक जारी नयँ रह सकऽ हइ  तखनी तो मिकोल्का हमन्हीं के मामला निपटा देलकइ नयँ तो मालूम नयँ हमन्हीं बीच मामला काहाँ तक पहुँचते हल  ई अभिशप्त व्यापारी तखनी हमरा हीं ओट के पीछू बइठल हलइ की अपने एकर कल्पना कर सकऽ हथिन जाहिर हइ ई बात अपने जानऽ हथिन आउ हमरो सूचना मिललइ कि ऊ बाद में अपने हीं गेले हल लेकिन जे कुछ तखनी अपने मान लेलथिन हल ऊ सच नयँ हलइ हम केकरो नयँ बोलइले हल आउ न तखनी हम कोय व्यवस्था कइलिए हल  अपने पुछथिन काहे नयँ व्यवस्था कइलिअइ लेकिन हम अपने के की बतइअइ हमरा खुद्दे ई तखनी मानूँ हमरा मार डाललक हल  हम मोसकिल से दरबान के बोलावे के व्यवस्था कर पइलूँ हल  संभव हइ पास से गुजरते बखत अपने दरबान सब के तो देखलथिन होत  एगो विचार तखने हमर दिमाग में कौंधलइ एगो मानूँ बिजली नियन तेज विचार देखवे करऽ हथिन रोदियोन रोमानोविच तखने हमरा पक्का अकीन हो गेले हल  हम सोचलिअइ बल्कि हम एगो के तात्कालिक रूप से निकस जाय दिअइ लेकिन दोसरा के तो हम पूँछ से पकड़ लेबइ अप्पन के तो अप्पन के तो कम से कम हम हाथ से निकसे नयँ देबइ  अपने तो स्वभाव से बहुत चिड़चिड़ा हथिन जी रोदियोन रोमानोविच बल्कि अपने के चरित्र आउ हृदय के आउ सब दोसर मूल गुण के रहते तो बहुत अधिक जी हमरा तो खुशी हइ ई आशा के साथ कि आंशिक रूप से हम समझ चुकलिए ह जी  हम तो वस्तुतः तखनियो समझ सकऽ हलिअइ कि हमेशे अइसन नयँ होवऽ हइ कि अइकी अदमी उठलइ आउ अपने के अपन सब गुप्त बात बता देलकइ  अइसन हलाँकि होवऽ हइ खास करके जब अदमी के बहुत गोस्सा में लाके ओकर सब धैर्य के सीमा के बाहर कर देल जाय लेकिन कइसनो हालत में विरले अइसन होवऽ हइ  ई बात तो हमरो समझ में आवऽ हलइ  नयँ सोचलिअइ हमरा खाली एगो सुराग मिल जाय बल्कि बहुत छोटगर सुराग खाली एगो लेकिन खाली अइसन कि ई हाथ ओकरा पकड़ सकइ कि कुछ ठोस चीज होवइ आउ खाली ई मनोविज्ञान नयँ  काहेकि हम सोचलिअइ कि अगर अदमी दोषी हइ त जाहिर हइ कि हरेक हालत में कुच्छो ठोस चीज ओकरा हीं से मिल सकऽ हइ आउ कोय बिलकुल अप्रत्याशित परिणाम भी उपलब्ध होवे के उमीद कइल जा सकऽ हइ  हम अपने के स्वभाव पर तखने आस लगइले हलिअइ रोदियोन रोमानोविच सबसे जादे स्वभाव पर जी हमरा तखने अपने पर बहुत आशा हलइ  लेकिन अपने लेकिन अपने अभियो ओइसीं काहे लगी बतिअइते जा रहलथिन हँ आखिरकार रस्कोलनिकोव बड़बड़इलइ बिन अपन खुद के सवाल के मतलब समझले  ऊ कउची बारे बोल रहले ह कुच्छो नयँ समझला पर ऊ अपने आप से पुछलकइ की वास्तव में ऊ हमरा बेकसूर समझऽ हइ हम अइसे की बात कर रहलिए ह बात ई हइ कि हम अपन स्पष्टीकरण सफाई देवे लगी अइलिए ह जी कहल जा सकऽ हइ कि ई हम अपन फर्ज समझऽ हिअइ  हम अपने के सब कुछ पूरा के पूरा बता देवे लगी चाहऽ हिअइ जइसन सब कुछ हलइ तखने के कहल जा सकऽ हइ कि जे कुछ धुंधला होल हलइ ऊ सबके पूरा खिस्सा  हम अपने के बहुत तकलीफ पहुँचइलिए ह रोदियोन रोमानोविच  हम कोय राक्षस नयँ हिअइ जी  हम एहो समझऽ हिअइ कि एगो अइसन अदमी के ई सब बात के ओकरा साथ घसीटते रहे के की मतलब होवऽ हइ जबकि ऊ हतोत्साह हइ लेकिन स्वाभिमानी दबंग आउ अधीर हइ खास करके अधीर हरेक हालत में हम अपने के बहुत भलमानुस समझऽ हिअइ जी आउ अपने में उदारता के झलक भी हइ जी हलाँकि हम सहमत नयँ हिअइ अपने के सब्भे दृढ़ धारणा से जेकरा बारे हम अपन कर्तव्य समझऽ हिअइ पहिलहीं से घोषित कर देना सीधे आउ बिलकुल ईमानदारी के साथ काहेकि सबसे पहिला बात ई हइ कि अपने के धोखा देवे के हमर कोय इच्छा नयँ हइ  अपने के जान लेला के बाद हमरा अपने के साथ कुछ लगाव हो गेलइ  अपने शायद हमर ई बात पर हँसथिन  अपने के अधिकार हइ जी  हम जानऽ हिअइ कि पहिलहीं नजर से अपने हमरा पसीन नयँ करऽ हलथिन काहेकि वस्तुतः हमरा पसीन करे के कोय कारण नयँ हइ जी  लेकिन अपने जइसे चाहऽ हथिन ओइसे समझथिन लेकिन अभी हम चाहऽ हिअइ अपना तरफ से कि सब्भे तरीका से अपना बारे बन्नल छाप के मेटाके सुधार दिअइ आउ ई साबित करिअइ कि हमहूँ दिल आउ अंतःकरण वला अदमी हिअइ  ई हम ईमानदारी से कह रहलिए ह जी  पोरफ़िरी पित्रोविच गरिमा के साथ रुकलइ  रस्कोलनिकोव के मन में कोय तो नयका भय उमड़ पड़लइ  ई बात के विचार कि पोरफ़िरी ओकरा बेकसूर समझऽ हइ अचानक ओकरा डेरावे लगलइ  सब कुछ सिलसिलेबार ढंग से बताना जइसे कि अचानक तखने शुरू होले हल शायदे जरूरी हइ पोरफ़िरी पित्रोविच बात जारी रखलकइ हम एकरा फालतू भी समझऽ हिअइ  आउ ई हम शायदे कर सकबइ जी  काहेकि एकरा हम विस्तार से कइसे समझा सकबइ शुरू शुरू में तो अफवाह फैलल हलइ  ई कइसन अफवाह हलइ आउ केकर फैलावल आउ कखने आउ की कारण से असल में अपने तक ई बात पहुँचलइ ई सब के बारे बताना भी हमर समझ से फालतू हइ  व्यक्तिगत रूप से हमरा साथ तो ई संयोगवश शुरू होलइ बिलकुल एगो आकस्मिक संयोग से जे जादे से जादे हद तक होइयो सकऽ हलइ आउ नहिंयों हो सकऽ हलइ कइसन संयोग हूँ हमर समझ से एहो बतावे के जरूरत नयँ हइ  ई सब अफवाह आउ संयोग मिलके हमर मन में एगो विचार उत्पन्न होलइ  हम स्पष्ट रूप से स्वीकार करऽ हिअइ काहेकि अगर स्वीकार करहीं के हइ त सब कुछ करे के चाही सबसे पहिले तखने हमरा अपने पर शक होले हल  ई सब हुआँ मसलन गिरवी रक्खल चीज सब पर बुढ़िया के लगावल लेबुल आदि आदि ई सब बकवास हइ जी  अइसन सैकड़ो चीज गिनावल जा सकऽ हइ  हमरा तखने थाना में के दृश्य के विस्तृत विवरण प्राप्त करे के संयोग मिललइ एहो संयोगवश जी आउ ओहो पास से गुजरते बखत नयँ बल्कि एगो खास कथाकार ओहो मुख्य जे खुद एकरा बिन जाने आश्चर्यजनक रूप से ई दृश्य के वर्णन कइलके हल  सब कुछ वस्तुतः एक के बाद एक जी एक के बाद एक जी रोदियोन रोमानोविच प्रियवर त कइसे हियाँ परी हम एगो निश्चित दिशा में नयँ मुड़तिए हल सो गो खरगोश से कभियो एगो घोड़ा नयँ बन सकऽ हइ सो गो शक्का से कभियो सबूत नयँ बन सकऽ हइ जइसन कि अंग्रेजी में एगो कहावत हइ आउ ई बिलकुल समझदारी हइ जी लेकिन भावावेश जी भावावेश पर तो काबू रक्खे पड़ऽ हइ काहेकि अन्वेषणकर्ता छानबीन करे वला भी एगो अदमी होवऽ हइ जी  हियाँ परी हमरा अपने के लेख के भी आद पड़लइ जे एगो पत्रिका में प्रकाशित होले हल अपने के आद होतइ अपने के पहिलौका मोलकात के दौरान हमन्हीं बीच एकरा बारे विस्तार से बातचीत होले हल  हम तखने एकर मजाक उड़इलिए हल लेकिन ई वास्ते कि अपने के आउ आगू के बात लगी प्रेरित करिअइ  हम ई बात दोहरावऽ हिअइ कि अपने बहुत अधीर आउ बेमार हथिन रोदियोन रोमानोविच  अपने साहसी स्वाभिमानी गंभीर आउ अनुभवी हथिन बहुत कुछ अनुभव कइलथिन हँ ई सब बात हम बहुत अरसा से जानऽ हलिअइ जी  हम ई सब भावना से परिचित हिअइ आउ हम अपने के लेख जानल पछानल नियन पढ़लिए हल  ई लेख रात के नीन हराम करके आउ उत्तेजना में हाँफते आउ धड़कते दिल के साथ आउ उत्साह के दबाके प्लान कइल हलइ  आउ ई दब्बल स्वाभिमान भरल उत्साह नौजवान लगी खतरनाक हइ हम तखने एकर मजाक उड़इलिए हल लेकिन अभी हम अपने के कहबइ कि सामान्यतः मतलब साहित्यप्रेमी होवे के नाते कलम के ई पहिला युवा लगन के साथ कइल कोशिश के हम भयंकर रूप से पसीन करऽ हिअइ  धुआँ कुहासा कुहासा में तार के अवाज  अपने के लेख बेतुका आउ कल्पनातीत हइ लेकिन एकरा में अइसन ईमानदारी कौंधऽ हइ एकरा में निष्कलंक युवा स्वाभिमान हइ एकरा में निराशा के साहस हइ ई उदासी भरल लेख हइ जी लेकिन ई निम्मन हइ जी  अपने के लेख हम पढ़लिअइ आउ एकरा अलगे रख देलिअइ आउ तखने जब रखलिअइ त सोचलिअइ ई अदमी के साथ अइसे काम नयँ चलतइ अच्छऽ अभी बताथिन कि हम कइसे अइसन पहिले होला के बाद अगला के तरफ आकृष्ट नयँ होतिए हल हे भगमान लेकिन कीऽ हम कुच्छो बोल रहलिए ह की वास्तव में हम अभी कुच्छो के अनुमोदन कर रहलिए ह हम तखने खाली अइसन नोट कइलिए हल  एकरा में की हइ हम सोचलिअइ  हियाँ कुछ नयँ हइ मतलब ठीक कुछ नयँ आउ शायद अधिकतम सीमा तक कुछ नयँ  आउ हमरा जइसन अन्वेषणकर्ता के तो ई तरह से प्रभावित होना बिलकुल शोभा भी नयँ दे हइ अइकी हमरा पास हाथ में मिकोल्का हइ आउ ओहो तथ्य के साथ आउ ई मामला में कोय कुछ कहइ लेकिन तथ्य हइ आउ अपन मनोविज्ञान भी साथ में लावऽ हइ ओकरो पर ध्यान देवे के चाही काहेकि हियाँ जिनगी आउ मौत के मामला हइ  काहे लगी हम अपने के ई सब समझा रहलिए ह ताकि अपने जान सकथिन अपन बुद्धि आउ दिल से आउ हमर तखने के विद्वेषपूर्ण व्यवहार के कारण हमरा दोष देथिन  विद्वेषपूर्ण नयँ जी ईमानदारी से बोल रहलिए ह जी हे हे अपने की सोचऽ हथिन हम तखने अपने हियाँ तलाशी लगी नयँ अइलिए हल अइलिए हल जी अइलिए हल जी हे हे अइलिए हल जी जब अपने अपन छोटका बिछौनमा पर हियाँ बेमार पड़ल हलथिन  सरकारी तौर पर नयँ आउ खुद हम नयँ लेकिन अइलिए हल जी  अपने के फ्लैट में एक एक चीज एक एक तिनका तक जाँचल गेले हल पहिलौका सुराग पर भी लेकिन उमज़ोन्स्ट जर्मन बेकार सोचलिअइ अब ई अदमी अइतइ खुद्दे अइतइ आउ बहुत जल्दी अगर दोषी हइ त पक्का अइतइ  दोसर कोय नयँ अइतइ बल्कि ई अइतइ  आउ आद हकइ अपने के कि कइसे मिस्टर रज़ुमिख़िन अपने के सब भेद के बात खोले लगी शुरू कर देलकइ ई हमन्हिंएँ अइसन प्रबंध कइलिअइ ताकि अपने के उत्तेजित कइल जा सकइ ओहे से हमन्हीं जान बूझके अफवाह भी फैलइलिअइ ताकि ऊ अपने के सब बात उगल देइ आउ रज़ुमिख़िन अइसन अदमी हइ जे अपन गोस्सा पर काबू नयँ रख सकऽ हइ  मिस्टर ज़म्योतोव के सबसे पहिले अपने के गोस्सा आउ अपने के खुल्लल साहस ध्यान आकृष्ट कइलकइ कइसे शराबखाना में अपने अचानक उगल देलथिन हम्मे हत्या कइलिअइ बहुत बड़गो साहस के बात हइ जी बहुत ढिठाई के बात हइ जी आउ हमर सोचना हइ कि अगर ऊ दोषी हइ त ऊ भयंकर योद्धा हइ तखने तो हम अइसीं सोचलिए हल जी हम अपने के बड़ी बेचैनी से इंतजार कइलिअइ आउ ज़म्योतोव के तो तखने असानी से अपने चाँप देलथिन हल आउ वस्तुतः एहे तो बात हइ कि ई पूरा अभिशप्त मनोविज्ञान दुधारी हइ त हम अपने के इंतजार कर रहलिए ह आउ अपने के भगमान प्रेरित करऽ हका अपने आ जा हथिन हमर दिल तो धक् से रह गेलइ  आह त अपने के तखने आवे के की जरूरत हलइ आउ हँसी अपने के हँसी जइसीं अपने अंदर अइलथिन अपने के आद हइ वस्तुतः सब कुछ तखने हम बिलकुल अइना के आर पार नियन साफ साफ देख लेलिअइ आउ अगर हम अइसन खास तरह से अपने के इंतजार नयँ करते होतिए हल त अपने के हँसी में हम कुछ नयँ नोटिस कर पइतिए हल  सही दिमागी हालत में होवे के एहे मतलब होवऽ हइ  आउ मिस्टर रज़ुमिख़िन तखने आह आउ ऊ पत्थल पत्थल अपने के आद हइ ऊ पत्थल जेकर निच्चे सब चीज छिपावल हइ त अइकी हमरा जइसे लगऽ हइ कि हमरा हुआँ पाकशाला उद्यान में कहीं परी देखाय परऽ हइ अपने ज़म्योतोव के कोय उद्यान के बारे उल्लेख कइलथिन हल न आउ बाद में फेर हमरा बिजुन दोसरा तुरी आउ जब हम तखने अपने के ई लेख के फेर से स्मरण करके जाँचे लगलिअइ कि कइसे अपने एकर व्याख्या करे लगलथिन हल त अपने के हरेक शब्द के दू दू अर्थ देखाय देवे लगलइ जइसे दोसरा अर्थ ओकर निच्चे बइठल हइ त अइकी रोदियोन रोमानोविच एहे तरीका से हम मील के अंतिम पत्थल तक पहुँचलिअइ आउ जब हम एकरा से अपन सिर टकरइलिअइ त होश में अइलिअइ  नयँ हम अपने आप से बोलऽ हिअइ हम ई की कर रहलिए ह वस्तुतः अगर चाहिअइ त ई सब्भे के हम अपने आप से बोलऽ हिअइ अंतिम लेश तक दोसरा अर्थ में समझावल जा सकऽ हइ आउ ऊ जादे स्वाभाविक भी लगतइ  कइसन यातना हइ जी नयँ सोचऽ हिअइ बेहतर आउ कोय लेश आउ जब हम तखने ऊ घंटी के बारे सुनलिअइ त हम तो मानूँ पूरा जम गेलिअइ आउ कँपहूँ लगलिअइ  हूँ सोचऽ हिअइ अइकी ई तो लेश हइ एहे हइ ऊ आउ तखने हम कुछ तर्क वितर्क नयँ कइलिअइ बस जी नयँ कइलकइ  हजार रूबल हम ऊ क्षण दे देतिए हल अपन जेभी से ताकि हम अपने के अपन आँख से देख पइतिए हल कइसे अपने सो डेग ऊ छोटका व्यापारी के साथे साथ गेलथिन हल जब ऊ अपने के चेहरवे पर अपने के हत्यारा कहलके हल आउ पूरे सो डेग तक अपने के ओकरा से एक्को सवाल करे के हिम्मत नयँ पड़ले हल हूँ आउ ई मेरु रज्जु में सिहरन आउ ई घंटी बजावे के बात बेमार हालत में आधा सरसामी हालत में आउ ओहे से रोदियोन रोमानोविच अपने के ओकरा बाद काहे अचरज होवे के चाही कि हम अपने के साथ अइसन मजाक कइलिअइ आउ काहे अपने खुद बिलकुल ओहे समय अइलथिन कि वस्तुतः अपने के कोय तो मानूँ ढकेल रहले हल भगमान कसम आउ अगर मिकोल्का हमन्हीं के अलगे नयँ कर देते हल त आउ ऊ बखत के मिकोल्का के आद आवऽ हइ ओकर अच्छा से आद अइलइ वास्तव में एगो वज्रपात हलइ जी वस्तुतः बादल के बीच से गरजते बिजली नियन हलइ एगो गरज रहल तीर अच्छऽ आउ कइसे ओकर सामना कइलिए हल तीर पर तो हम ओतना विश्वास नयँ कइलिअइ अपने खुद्दे देखलथिन आउ काहाँ से आउ बाद में अपने के चल गेला के बाद जब ऊ कुछ बिंदु पर बहुत आउ बहुत सुव्यवस्थित ढंग से जवाब देवे लगलइ त हम खुद अचंभित हो गेलिअइ आउ ओकरा पर एगो अद्धी भर विश्वास नयँ कइलिअइ त इ मतलब होवऽ हइ हीरा जइसन कठोर होवे के  नयँ हम सोचऽ हिअइ मोर्गन फ़्री जर्मन शाब्दिक अर्थ बिहान जल्दी हियाँ ई एगो आश्चर्यबोधक उद्गार प्रकट करऽ हइ हियाँ परी मिकोल्का कइसन अर्थात् एकरा में मिकोल्का के कोय हाथ नयँ हइ  हमरा रज़ुमिख़िन अभी अभी बतइलकइ कि अपने अभियो निकोलाय के दोषी मानऽ हथिन आउ खुद रज़ुमिख़िन के ई मामला में आश्वस्त कइलथिन हँ ओकर साँस फुल्ले लगलइ आउ ऊ अपन बात पूरा नयँ कर पइलकइ  ऊ अवर्णनीय उत्तेजना के साथ सुन रहले हल ऊ अदमी के जे ओकर भेद के तह तक पहुँच गेले हल आउ अब खुद मुकर रहले हल  ऊ विश्वास करे से डरऽ हलइ आउ विश्वास करियो नयँ रहले हल  अभियो दू दू अर्थ वला शब्द में ऊ लालच के साथ कुछ तो अधिक सुस्पष्ट आउ निर्णायक खोजे आउ पावे के कोशिश कर रहले हल  मिस्टर रज़ुमिख़िन तो पोरफ़िरी पित्रोविच चिल्लइलइ मानूँ रस्कोलनिकोव के अभी तक चुप्पी साधले रहला के बाद ओकर ई सवाल से ओकरा बहुत खुशी होल होवे हे हे हे हमरा रज़ुमिख़िन के तो सीधे रस्ता से हटाहीं के हलइ दू अदमी के रहला पर संगति होवऽ हइ तेसरा के होवे से भीड़  मिस्टर रज़ुमिख़िन के ई मामला से कोय लेना देना नयँ हइ ऊ बाहरी अदमी हइ ऊ हमरा भिर पूरा पीयर होल चेहरा के साथ दौड़ल अइले हल भगमान ओकर भला करइ काहे लगी हियाँ परी ओकरा बीच में घुसावल जाय आउ जाहाँ तक मिकोल्का के संबंध हइ की अपने ऊ विषय में जाने लगी चाहथिन मतलब हमरा जइसन एकरा बारे समझ हइ सबसे पहिला बात तो ई हइ कि ऊ अभी अपरिपक्व बच्चा हइ आउ ओकरा कायर तो नयँ कहल जा सकऽ हइ बल्कि ऊ कोय प्रकार के कलाकार हइ  सचमुच जी अपने हँसथिन नयँ कि हमरा ओकरा बारे अइसन राय हइ  ऊ मासूम हइ आउ असानी से कोय चीज के असर में आ सकऽ हइ  ऊ दिल वला हइ कल्पनाविहारी हइ  ऊ गावे लगी जानऽ हइ नच्चे लगी जानऽ हइ आउ कहल जा हइ कि ऊ परी कथा एतना अच्छा से सुनावऽ हइ कि दोसरो जगह से आके लोग सुन्नऽ हइ  आउ इस्कूल जा हइ आउ ओकरा तरफ कोय उँगली देखावऽ हइ त हँसते हँसते लोट पोट हो जा हइ आउ बेहोश होवे जेतना पी ले हइ बदचलनी के चलते नयँ बल्कि कभी कभार जब ओकरा लोग पिला दे हइ ओहो बुतरू नियन  ऊ तखने चोरइलके हल लेकिन ओकरा खुद एकरा बारे मालूम नयँ काहेकि अगर जमीन पर से उठइलकइ त ई चोरी कइसे हइ आउ अपने के मालूम हइ कि ऊ रस्कोलनिक विच्छिन्न संप्रदाय में से हइ आउ रस्कोलनिक में से भी नयँ बल्कि खाली एगो संप्रदायी हइ ओकर परिवार में कुछ लोग भगोड़ा हलइ आउ ऊ खुद्दे हाले में पूरे दो साल गाँव में गुजरलके हल कोय वृद्ध गुरु के आध्यात्मिक चेला बनके  ई सब कुछ हमरा मिकोल्का आउ ओकर ज़रायस्क के दोस्त लोग से मालूम पड़लइ  आउ एकरो से बढ़के ऊ तो बस भागके रेगिस्तान चल जाय लगी चाहऽ हलइ ऊ बड़ी उत्साही हलइ रात के भगमान के प्रार्थना करऽ हलइ पुरनकन सचगर किताब पढ़ते रहऽ हलइ आउ एकरा में लीन हो जा हलइ  पितिरबुर्ग के ओकरा पर बहुत असर पड़लइ खास करके औरत जात के आउ दारू के भी  ऊ चूँकि बड़ी भावुक हइ जी ऊ वृद्ध गुरु आउ सब कुछ के बारे भूल गेलइ  हमरा मालूम हइ एगो कलाकार ओकरा पसीन कइलकइ ओकरा हीं आवे जाय लगलइ आउ ई मामला तक पहुँच गेलइ  त ऊ डर गेलइ फाँसी लगावे के कोशिश कइलकइ भाग जाय के कउची कइल जाय अइसन धारणा के बारे जे हमन्हीं के कानूनी कार्रवाई के संबंध में सामान्य जनता के बीच फैल गेले ह कुछ लोग के तो हमरा पर कानूनी कार्रवाई कइल जात शब्दे वस्तुतः भयंकर लगऽ हइ  केकर दोष हइ अइकी नयका अदालत कुछ तो बतइतइ  ओह भगमान करे कि ऊ कुछ निम्मन करइ त जी जेल में तो लगऽ हइ ओकरा आदरणीय वृद्ध के आद आ गेलइ बाइबिल भी फेर से आ गेलइ अर्थात् पढ़े ल शुरू कर देलकइ  जानऽ हथिन रोदियोन रोमानोविच की मतलब होवऽ हइ ओकन्हीं में से कुछ खातिर तकलीफ झेले के सवाल दोसर केकरो लगी नयँ बल्कि बस खाली तकलीफ झेले के चाही तकलीफ के मतलब हइ तकलीफ के गले लगाना आउ अगर ई प्रशासन के तरफ से आवऽ हइ त आउ निम्मन  हम्मर समय में एगो बहुत शांत कैदी जेल में पूरे एक साल तक एगो स्टोव पे बइठके रात में बाइबिल पढ़ते रहलइ  बाइबिल पढ़ऽ हलइ आउ लगन से पढ़लकइ आउ जानऽ हथिन बिलकुल एतना लगन से पढ़लकइ कि बिन कोय कारण के ऊ एगो अइँटा उठइलकइ आउ जेलर पर फेंकलकइ जे अपन तरफ से कोय गलती नयँ कइलके हल  आउ फेंकवो कइसे कइलके हल जान बूझके एक अर्शीन ओकरा बिजुन से पहिले के निशाना साधके ताकि ओकरा कोय प्रकार से चोट नयँ लगइ ई तो जाहिर हइ कि कैदी के की नतीजा होवऽ हइ जे कोय अफसर पे हथियार से हमला करऽ हइ  मतलब कि ऊ तकलीफ के गले लगइलकइ  ओहे से हमरा अभी शक्का होवऽ हइ कि मिकोल्का तकलीफ के गले लगावे लगी चाहऽ हइ चाहे अइसने कुछ  ई बात हम पक्का जानऽ हिअइ आउ ओहो तथ्य के साथ जी  ओहो खुद नयँ जानऽ हइ जे हम जानऽ हिअइ  की ई बात नयँ मानथिन की कि हमन्हीं के अइसन देश में से कुछ विचित्र लोग भी बाहर आवऽ हइ आउ सगरो ऊ वृद्ध अभी फेर से ओकरा पर अपन प्रभाव डाले लगले ह खास करके ओकरा फाँसी के फंदा लगावे के बात आद अइला के बाद से  लेकिन तइयो ऊ खुद्दे हमरा सब कुछ बता देतइ अइतइ  अपने की सोचऽ हथिन कि ऊ खुद के नियंत्रित कर लेतइ जरी इंतजार करथिन ऊ अपन बयान से मुकर जइतइ घंटो घंटो हम इंतजार कर रहलिए ह कि अब ऊ अइतइ आउ अपन सबूत के अस्वीकार कर देतइ  हमरा ई मिकोल्का में रुचि जग गेले ह आउ ओकरा हम बहुत निम्मन से समझे के कोशिश कर रहलिए ह  आउ अपने के कीऽ सोचना हइ हे हे कुछ बिंदु पर तो ऊ हमरा बड़ी निम्मन से जवाब देलकइ स्पष्टतः आवश्यक जानकारी लेलकइ चलाँकी से खुद के तैयार कइलकइ आद दोसर बिंदु पे ऊ बस जइसे पोखरा में हइ लेशमात्र भी नयँ जानऽ हइ ओकरा कोय जानकारी नयँ हइ आउ ओकरा खुद नयँ शक्का होवऽ हइ कि ऊ नयँ जानऽ हइ नयँ बबुआ रोदियोन रोमानोविच हियाँ परी कोय मिकोल्का नयँ हइ हियाँ मामला अनोखा हइ उदासी वला हइ मामला आधुनिक हइ हमन्हीं के काल के घटना जी जब मानव हृदय धुंधला पड़ गेले ह जब अइसन बात के उद्धरण देल जा हइ कि खून ताजा हो जा हइ जब सुख सुविधा जिनगी के उद्देश्य बताके उपदेश देल जा हइ  हियाँ किताबी सपना हइ जी हियाँ सिद्धांत से झुंझलाल दिल हइ हियाँ पहिला कदम लेवे के संकल्प हइ लेकिन विशेष प्रकार के संकल्प संकल्प लेलकइ आउ जइसे पर्वत पर से गिर पड़लइ चाहे गिरजाघर के घंटाघर से निच्चे कूद गेलइ आउ पहुँच गेलइ मानूँ अपन खुद के गोड़ पर नयँ अपराध पर  अपन पीछू दरवाजा बन करे लगी तो भूल गेलइ लेकिन हत्या कर देलकइ दू दू गो हत्या कर देलकइ एगो सिद्धांत के अनुसार  हत्या तो कर देलकइ लेकिन पइसा नयँ ले पइलकइ आउ जे कुछ ले पइलकइ ओकरो पत्थल के निच्चे छिपा देलकइ  ओकरा लगी कमती हलइ कि ऊ यातना सहलकइ जब ऊ दरवाजा के पीछू बइठल हलइ जबकि बाहर से दरवाजा के जोर जोर से हिलाके जबरदस्ती अंदर घुस्से के कोशिश कइल जा रहले हल आउ घंटी बज रहले हल नयँ ऊ बाद में खाली फ्लैट में आधा सरसामी हालत में ई घंटी के अवाज के खुद के दोबारा आद देलावे खातिर जा हइ मेरुदंड में सिहरन के फेर से महसूस करे के जरूरत हलइ अच्छऽ मान लेल जाय कि ई सब ऊ बेमारी के हालत में कइलकइ लेकिन हियाँ आउ कुछ हइ हत्या कइलकइ तइयो ऊ अपना के ईमानदार अदमी समझऽ हइ लोग से घृणा करऽ हइ पीयर देवदूत नियन फिरल बुल्लऽ हइ नयँ हियाँ कइसन मिकोल्का हइ बबुआ रोदियोन रोमानोविच हियाँ परी मिकोल्का नयँ हइ पहिलौका सब कुछ कहल जा चुकल आउ एतना परित्याग नियन लग रहल बात के बाद ई अंतिम शब्द बहुत्ते अप्रत्याशित हलइ  रस्कोलनिकोव के समुच्चे देह काँप उठलइ मानूँ ओकरा कोय छूरा भोंक देलक होवे  तब केऽ हत्या कइलकइ ऊ पुछलकइ खुद के नियंत्रित नयँ कइला पर आउ हँफते स्वर में  पोरफ़िरी पित्रोविच झटका के साथ कुरसी के पीछू तरफ हो गेलइ मानूँ ऊ ई अप्रत्याशित प्रश्न से अचंभित हो गेल होवे  की के हत्या कइलकइ ऊ दोहरइलकइ मानूँ अपन कान पर ओकरा विश्वास नयँ होल होवे अपने हत्या कइलथिन रोदियोन रोमानोविच अपने हत्या कइलथिन जी ऊ लगभग फुसफुसाहट के साथ दृढ़ विश्वास के स्वर में बोललइ  रस्कोलनिकोव सोफा पर से उछल पड़लइ कुछ सेकंड लगी खड़ी रहलइ आउ फेर से बइठ गेलइ बिन एक्को शब्द बोलले  ओकर चेहरा पर से अचानक हलका ऐंठन गुजर गेलइ  अपने के होंठ फेर से तहिया नियन थरथराब करऽ हइ पोरफ़िरी पित्रोविच मानूँ सहानुभूति से भी बड़बड़इलइ  अपने रोदियोन रोमानोविच लगऽ हइ हमरा ठीक से समझलथिन नयँ जी ऊ आगू बोललइ थोड़े देरी चुप रहला के बाद ओहे से एतना अचंभित हो गेलथिन  हम हियाँ बस अपने के सब कुछ बता देवे लगी अइलिए हल आउ खुलके ई मामला पर बातचीत करे लगी  ई हत्या हम नयँ कइलिअइ रस्कोलनिकोव बड़बड़इलइ बिलकुल छोटकुन्ना बुतरुअन नियन जब ओकन्हीं के रंगे हाथ पकड़ लेल जा हइ  नयँ ई अपनहीं कइलथिन जी रोदियोन रोमानोविच अपनहीं जी आउ कोय दोसरा नयँ जी पोरफ़िरी कठोरता आउ दृढ़ विश्वास के साथ फुसफुसइलइ  ओकन्हीं दुन्नु चुप हो गेलइ आउ चुप्पी आश्चर्यजनक रूप से बहुत देर तक बन्नल रहलइ लगभग दस मिनट तक  रस्कोलनिकोव अपन केहुनी के कुरसी पर टिका देलकइ आउ चुपचाप अँगुरी से अपन बाल फेरते रहलइ  पोरफ़िरी पित्रोविच शांति से बइठल रहलइ आउ इंतजार करते रहलइ  अचानक रस्कोलनिकोव घृणापूर्वक पोरफ़िरी तरफ देखलकइ  फेर से अपने ओहे पुरनका चाल शुरू कर देलथिन पोरफ़िरी पित्रोविच ओहे के ओहे अपने के तरीका की वास्तव में अपने एकरा से तंग नयँ आवऽ हथिन ओह बहुत हो गेलइ अब हमरा लगी चाल कउन काम के दोसर बात होते हल अगर हियाँ परी गोवाह रहते हल लेकिन वस्तुतः हमन्हीं तो अकेल्ले एक दोसरा के फुसफुसा हिअइ  अपने खुद्दे देखऽ हथिन कि हम अपने के हियाँ ई लगी नयँ अइलिए ह कि अपने के पीछा करके खरगोश नियन पकड़िअइ  कबूल करऽ हथिन कि नयँ अब हमरा सब कुछ बराबर हइ  हमरा अपने आप में अपने के बगैर भी अइसूँ पक्का अकीन हइ  अगर अइसन बात हइ तब काहे लगी अपने अइलथिन रस्कोलनिकोव चिढ़के पुछलकइ  हम अपने से पहिलौके सवाल पुच्छऽ हिअइ अगर हमरा दोषी समझऽ हथिन तब हमरा जेल में काहे नयँ डाल दे हथिन हूँ बहुत उचित सवाल हइ हम एक एक बिंदु के अनुसार अपने के जवाब दे हिअइ पहिला अपने के सीधे गिरफ्तार करके हमरा लगी कोय फयदा नयँ हइ  कइसे अपने के कोय फयदा नयँ हइ अगर अपने के पक्का अकीन हइ त अपने के कर्तव्य हइ कि ओह एकरा से की होलइ कि हमरा पक्का अकीन हइ वस्तुतः ई सब कुछ हमर सपना हइ जी  आउ अपने के हुआँ अराम करे खातिर काहे लगी डाल दिअइ खुद्दे जानऽ हथिन अगर अपने खुद निवेदन कर रहलथिन हँ  मसलन अगर हम अपने के दोषी सिद्ध करे लगी ऊ छोटका व्यापारी के लइअइ त अपने ओकरा कहथिन तूँ पीयल हकँऽ की केऽ हमरा तोरा साथ देखलकउ हम तोरा बस पियक्कड़ समझ रहलियो हल आउ तूँ पीयल भी हलँऽ आउ तब हम अपने की कहबइ खास करके जबकि अपने के कहानी ओक्कर अपेक्षा जादे युक्तियुक्त हइ काहेकि ओक्कर विरुद्ध प्रमाण खातिर खाली मनोविज्ञान हइ जे ओकर थोपड़ा लगी शोभा नयँ दे हइ लेकिन अपने के तो तीर ठीक निशाना पर जाके लगतइ काहेकि ऊ राक्षस पीयऽ हइ तो पानी के तरह आउ एकरा लगी बहुत बदनाम हइ  आउ हम खुद अपने के पहिलहीं कइएक तुरी साफ साफ कबूल कर लेलिए ह कि ई मनोविज्ञान दुधारी होवऽ हइ आउ दोसरका धार आउ बड़गर होतइ आउ बहुत जादहीं युक्तियुक्त कि एकरा अलावे अपने के विरुद्ध हमरा पास अभी आउ कुछ नयँ हइ  आउ हलाँकि हम अपने के तइयो जेल में डालबइ आउ हम अइबो कइलिए ह जे बिलकुल शिष्टाचार आउ लोक परंपरा के अनुसार नयँ हइ अपने के सब कुछ के बारे पहिलहीं बता देवे लगी लेकिन तइयो अपने के सीधे तौर पे बोलऽ हिअइ आउ एहो शिष्टाचार आउ लोक परंपरा के अनुसार नयँ हइ कि एकरा से हमरा कोय फयदा नयँ होतइ  अच्छऽ जी आद दूसरे हम ई लगी अपने पास अइलिए ह अच्छऽ हाँ आउ दोसरा काहे लगी रस्कोलनिकोव अभियो तक हँफ रहले हल  ई लगी कि जइसन कि पहिले हम बतइलिए हल कि हम अपने के स्पष्टीकरण देना अपन कर्तव्य समझऽ हिअइ  हम ई नयँ चाहऽ हिअइ कि अपने हमरा राक्षस समझथिन खास करके ई लगी कि हम सच्चा दिल से अपने के भला चाहऽ हिअइ चाहे अपने विश्वास करथिन चाहे नयँ  जेकर फलस्वरूप तीसरे अपने के पास हम खुल्लल आउ सीधा प्रस्ताव के साथ अइलिए ह खुद आके अपन गुनाह कबूल कर लेथिन  ई अपने लगी बेहद जादे फायदेमंद होतइ आउ हमरो लगी जादे फायदेमंद काहेकि हमर कन्हा के भार दूर हो जइतइ  त हम अपन तरफ से खुलके बात कर रहलिए ह कि नयँ रस्कोलनिकोव एक मिनट सोचते रहलइ  सुनथिन पोरफ़िरी पित्रोविच वस्तुतः अपने खुद बोलऽ हथिन ई खाली मनोविज्ञान हइ आउ साथे साथ अपने गणित में घुस गेलथिन हँ  अच्छऽ अगर अपनहीं अभी गलती कर रहलथिन होत तब नयँ रोदियोन रोमानोविच हमरा कोय गलतफहमी नयँ हइ  हमरा पास अइसन लेश तो हइ  ई लेश सुराग तो हम तखने वस्तुतः खोज लेलिअइ जी भगमान भेज देलथिन कइसन लेश हम तो नयँ बतइबइ कि कइसन रोदियोन रोमानोविच  आउ कउनो हालत में अब तो हमरा कोय अधिकार नयँ हइ एकरा आउ आगू टाले के हम तो अपने के जेल में डालबे करबइ जी  तब अपने निर्णय करथिन हमरा लगी तो सब कुछ बराबर हइ आउ ओहे से हम खाली अपने खातिर कह रहलिए ह  भगमान कसम अपने लगी बेहतर होतइ रोदियोन रोमानोविच रस्कोलनिकोव घृणापूर्वक मुसकुरा देलकइ  वस्तुतः ई केवल हास्यास्पद ही नयँ हइ बल्कि निर्लज्जता भी हइ  अगर हम दोषी भी होतिए हल जे हम बिलकुल नयँ बोल रहलिए ह तइयो काहे लगी हम आके अपन दोष कबूल करबइ जबकि अपने खुद्दे बोलऽ हथिन कि हम अपने के हियाँ अराम करे लगी बइठबइ ओह रोदियोन रोमानोविच खाली शब्द पर पूरा तरह से विश्वास नयँ करथिन शायद ई बिलकुल अराम लगी नयँ होतइ वस्तुतः ई खाली सिद्धांत हइ ओकरो में खाली हम्मर जी आउ हम अपने लगी कइसन प्राधिकारी हिअइ हो सकऽ हइ कि अभियो हम अपने से कुच्छो छिपाब करऽ होतिअइ जी  अइसन तो नयँ हो सकऽ हइ कि हम सब कुछ अइसीं लिअइ आउ अपने के सामने खोल दिअइ हे हे दोसर बात एकरा से अपने के कहे के की मतलब हइ कि की फयदा होतइ की अपने के मालूम हइ कि एकरा चलते अपने के दंड में केतना कमी हो जइतइ वस्तुतः अपने कखने अइथिन कइसन क्षण में ई अपनहीं सोचथिन जब दोसरा कोय अपराध अपन सिर पर ले लेलके ह आउ पूरा केस के उलझा देलके ह आउ हम अपने के खातिर भगमान कसम हुआँ परी अइसन जाल बुनबइ आउ व्यवस्था कर देबइ कि अपने के अपराध स्वीकृति मानूँ बिलकुल अप्रत्याशित होतइ  हम सब ई मनोविज्ञान के बात बिलकुल भूल जइबइ अपने के ऊपर के सब शक्का के शून्य कर देबइ अइसन कि अपने के अपराध एक प्रकार के मतिभ्रंश प्रतीत होतइ काहेकि अंतःकरण के अनुसार ई मतिभ्रंश ही हइ  हम एगो ईमानदार व्यक्ति हिअइ रोदियोन रोमानोविच आउ हम अपन वचन पूरा करबइ  रस्कोलनिकोव उदास होल चुप रहलइ आउ अपन मूड़ी गोत लेलकइ ऊ देरी तक सोचते रहलइ आउ अंत में फेर से मुसकइलइ लेकिन ओकर मुसकाहट हलका आउ उदास हलइ  ओह जरूरत नयँ ऊ बोललइ मानूँ पोरफ़िरी से अब बिलकुल नयँ छिपा रहल होवे  कोय बात नयँ हमरा अपने के देल दंड में कमी के बिलकुल जरूरत नयँ बस एहे बात के हमरा डर हलइ पोरफ़िरी जोश में आउ मानूँ अनायास चीख पड़लइ एकरे हमरा डर हलइ कि अपने के हमन्हीं के कम कइल सजा के जरूरत नयँ  रस्कोलनिकोव ओकरा तरफ उदासी से आउ गंभीर होके देखलकइ  ओह जिनगी से घिनाथिन नयँ पोरफ़िरी बात जारी रखलकइ अभी तो आगू ओकर बहुत कुछ पड़ल हइ  अपने के दंड में कमी के कइसे जरूरत नयँ हइ कइसे नयँ अपने अधीर व्यक्ति हथिन कउची के आगू बहुत कुछ पड़ल हइ जिनगी के की अपने पैगंबर हथिन की अपने बहुत जानऽ हथिन खोजथिन आउ अपने के मिल जइतइ  शायद भगमान अपने के एहे बात लगी इंतजार कर रहला हल  आउ फेर ई हमेशे लगी तो होतइ नयँ मतलब जंजीर  दंड में कमी हो जइतइ रस्कोलनिकोव हँस पड़लइ  त की अपने बुर्जुआ मध्यवर्गीय लाज से डेराऽ गेलथिन ई संभव हइ कि अपने डेराऽ गेलथिन काहेकि अपने खुद नयँ एकरा बारे जानऽ हथिन काहेकि अभी नौजवान हथिन लेकिन तइयो अपन दोष के स्वीकार करे में अपने के डेराय के चाहे लजाय के नयँ चाही  ओह हम थुक्कऽ हिअइ एकरा पर रस्कोलनिकोव तिरस्कार आउ घृणा से फुसफुसइलइ मानूँ ऊ बोलहूँ लगी नयँ चाह रहले हल  ऊ फेर उठलइ मानूँ कहीं जाय लगी चाह रहले हल लेकिन फेर से स्पष्ट उदासी के साथ बइठ गेलइ  हूँ थुक्कऽ हथिन एकरा पर अपने विश्वास खो देलथिन आउ सोचऽ हथिन कि हम अपने के भद्दा ढंग से खुशामद कर रहलिए ह त की अपने अभी तक लम्मा जिनगी जियलथिन हँ बहुत जादे समझऽ हथिन बस एगो सिद्धांत गढ़ लेलकइ आउ अब शरम आवऽ हइ कि ई काम नयँ कइलकइ आउ ई मौलिक नयँ निकसलइ निकसवो कइलइ त बिलकुल घटिया ई बात सच हइ लेकिन अपने तो तइयो निराश घटिया अदमी नयँ हथिन  बिलकुल अइसन नीच नयँ हथिन कम से कम खुद के लम्मा अरसा से धोखा देते नयँ अइलथिन हँ एक्के तुरी आखिरी स्तंभ तक पहुँच गेलथिन  हम अपने के वस्तुतः कउन रूप में समझऽ हिअइ हम अपने के ओइसन लोग में से समझऽ हइ जेकर बल्कि अँतड़ी चाहे काटके काहे नयँ निकास लेल जाय लेकिन ऊ अटल होके मुसकइते यातना देवे वला के देखतइ अगर खाली ऊ विश्वास चाहे भगमान के खोज लेइ  अच्छऽ त एकरा खोजथिन आउ अपने जिंदा रहथिन  पहिले पहल तो बहुत अरसा से अपने के हावा बदले के जरूरत हइ  की होलइ तकलीफ झेलना भी अच्छा बात हइ  कष्ट झेलथिन  मिकोल्का तो शायद सहिए हइ कि ऊ कष्ट झेले लगी चाहऽ हइ  हम जानऽ हिअइ कि विश्वास असानी से नयँ होवऽ हइ लेकिन अपने चलाँकी करके पंडिताई नयँ छाँटथिन सीधे सपट्टा बिन कोय सोच विचार कइले खुद के अपन जिनगी के हवाले कर देथिन फिकिर नयँ करथिन सीधे ई अपने के किनारे लगा देतइ आउ गोड़ पर खड़ी कर देतइ  कइसन किनारा पर ई हम कइसे जानबइ हमरा खाली विश्वास हइ कि अपने के अभियो बहुत लम्मा जीए के हइ  हम जानऽ हिअइ कि हमर ई बात के अभी एगो रट्टल रटावल उपदेश नियन समझ रहलथिन हँ लेकिन शायद बाद में आद करथिन आउ कभी ई अपने के उपयोगी लगतइ ओहे लगी हम बोल रहलिए ह  एहो अच्छा होलइ कि अपने खाली एगो नटकी बुढ़िया के हत्या कइलथिन  अगर अपने के कोय दोसर सिद्धांत सूझते हल त शायद आउ एकरो से कुछ लाख गुना अधिक हरक्कत कर बइठथिन हल तइयो शायद अपने के भगमान के धन्यवाद देवे के चाही की मालूम शायद अपने के भगमान कोय काम खातिर बचा रहला होत  आउ अपन हृदय के विशाल करथिन आउ जरी कमती डरथिन  की अपने आगामी महान काम के पूरा करे के मामले में कायर बन गेलथिन हँ नयँ हियाँ डरना लज्जा के बात हइ  जब अइसन कदम ले लेलथिन हँ त अभी दृढ़ रहथिन  एकरा में अब न्याय के बात हइ  तब ई पूरा करथिन जे न्याय के माँग हइ  हम जानऽ हिअइ कि अपने विश्वास नयँ करऽ हथिन लेकिन भगमान के किरपा से जिनगी अपने के आगू बढ़इतइ  बाद में सब कुछ अपने से अच्छा लगे लगतइ  अपने के अभी खाली हावा के जरूरत हइ हावा के रस्कोलनिकोव चौंकियो पड़लइ  आउ अपने केऽ हथिन ऊ चिल्ला उठलइ अपने काहाँ के पैगंबर हथिन अपने ई भव्य शांति के कउन शिखर से अपने ई उच्च कोटि के भविष्यवाणी कर रहलथिन हँ हम केऽ हिअइ हम तो एगो समाप्त होल अदमी हिअइ आउ कुछ नयँ  एगो अइसन अदमी शायद जे अनुभूति आउ सहानुभूति करे वला शायद कुच्छो जाने वला लेकिन अब बिलकुल समाप्त होल हइ  लेकिन अपने के बाते दोसर हइ अपने लगी जिनगी तैयार कइलका ह आउ केऽ जानऽ हइ शायद अपने के ई सब मामला खाली धुआँ नियन उड़ जइतइ आउ कुच्छो नयँ होतइ  लेकिन एकरा से की होतइ कि अपने दोसर वर्ग के व्यक्ति बन जइथिन अपने के जइसन दिल वला के तो सुख सुविधा के अफसोस नयँ होवे के चाही एकरा से की कि अपने के शायद बहुत अरसा तक कोय देख नयँ पइतइ मामला समय के नयँ हइ बल्कि अपने खुद के  सूरज बनथिन त सब कोय अपने के देखतइ  सूरज के सबसे पहिले सूरज होवे के चाही  अपने फेर से की बात पर मुसका रहलथिन हँ कि हम अइसन शिलर हिअइ हम दावा के साथ कह सकऽ हिअइ कि अपने सोचब करऽ हथिन कि हम अभी अपने के चापलूसी कर रहलए ह ओकरा से की हो सकऽ हइ कि हम वास्तव में चापलूसी करब करऽ हिअइ हे हे हे शायद अपने के हमर शब्द पर विश्वास नयँ करे के चाही आउ शायद कभियो पूरा तरह से तो नयँ विश्वास करे के चाही हमर स्वभावे अइसन हकइ ई हम स्वीकार करऽ हिअइ खाली हम एहे आउ कहे लगी चाहऽ हिअइ हम केतना नीच अदमी हकिअइ आउ केतना ईमानदार ई लगऽ हइ खुद्दे निर्णय कर सकऽ हथिन अपने हमरा कब गिरफ्तार करे लगी सोचऽ हथिन ओह हम अपने के अभियो डेढ़ चाहे दो दिन अजादी से घुम्मे लगी दे सकऽ हिअइ  सोच लेथिन बबुआ भगमान के प्रार्थना कर लेथिन  ई अपने लगी जादे फायदेमंद होतइ भगमान कसम जादे फायदेमंद  आउ अगर हम भाग जइअइ तो कइसूँ विचित्र ढंग से मुसकइते रस्कोलनिकोव पुछलकइ  नयँ अपने भागथिन नयँ  कोय किसान भाग जइतइ कोय फैशनदार संप्रदायी भाग जइतइ दोसर के विचार के गुलाम काहेकि मिडशिपमैन नौसेना में अफसर के एगो पदवी जे कैडेट से उपरे आउ सब लेफ्टेनेंट से निच्चे होवऽ हइ दिरका नियन ओकरा खाली उँगली के सिरा देखइलऽ नयँ कि जइसन चाहबऽ ओइसन बात पर ऊ सारी जिनगी विश्वास करतो  लेकिन अपने तो अपनहीं सिद्धांत पर अब विश्वास नयँ करऽ हथिन त अपन साथ की लेके भागथिन आउ भागते रहे से अपने के मिलतइ की भागते रहना गंदा आउ मोसकिल काम हइ आउ अपने के सबसे पहिले चाही जिनगी आउ समाज में निश्चित हैसियत उचित हावा हूँ त अपने के हुआँ उचित हावा मिलतइ की भाग जइथिन आउ खुद्दे वापिस अइथिन  हमन्हीं के बगैर अपने के काम नयँ चलतइ  आउ अगर हम अपने के काल कोठरी में डाल दिअइ त एक महिन्ना दू महिन्ना चाहे तीन महिन्ना हुआँ बइठथिन आउ अचानक हमर बात के नोट करथिन खुद्दे चल अइथिन शायद अप्रत्याशित ढंग से अपने आप  एक्को घंटा पहिले तक अपने के पता नयँ चलतइ कि अपन दोष स्वीकार करे लगी जा रहलथिन हँ  हमरा एहो अकीन हइ कि अपने के ई विश्वास नयँ होवऽ हइ लेकिन खुद अइसन निर्णय ले लेथिन  काहेकि कष्ट उठाना रोदियोन रोमानोविच एगो बड़गो चीज हइ अपने हमरा अइसे नयँ देखथिन कि हम मोटाऽ गेलिए ह एकर जरूरत नयँ हइ लेकिन हम जानऽ हिअइ ई बात पर हँसथिन नयँ कि कष्ट उठावे में कोय विचार हइ  मिकोल्का तो सही हइ  नयँ भागथिन नयँ रोदियोन रोमानोविच  रस्कोलनिकोव अपन जगह से उठ खड़ी होलइ आउ अपन टोपी उठा लेलकइ  पोरफ़िरी पित्रोविच भी उठ गेलइ  टहले जा रहलथिन हँ साँझ तो निम्मन होतइ अगर खाली गरज वला तूफान नयँ आवइ  तइयो ई बेहतर होतइ हावा साफ हो जइतइ ओहो टोपी उठा लेलकइ  अपने पोरफ़िरी पित्रोविच किरपा करके ई अपन दिमाग में नयँ बइठा लेथिन रस्कोलनिकोव कठोर स्वर में आग्रहपूर्वक कहलकइ कि हम अपने के सामने अपराध स्वीकार कर लेलिए ह  अपने विचित्र व्यक्ति हथिन आउ हम अपने के खाली उत्सुकतावश सुनलिए ह  लेकिन हम कुच्छो स्वीकार नयँ कइलिए ह ई बात आद रखथिन  हाँ हम जानऽ हिअइ आद रखबइ अरे देखऽ वास्तव में कँपियो रहले ह चिंता नयँ करथिन बबुआ जइसन अपने के मर्जी ओहे होतइ  थोड़े बहुत घूम फिर लेथिन खाली बहुत जादे दिन तक अब तो घूम फिर नयँ सकथिन  कउनो परिस्थिति में हमरा अपने के निवेदन करे के हइ अपन अवाज धीमा करके ऊ आगू बोललइ ई जरी संवेदनशील हइ लेकिन हइ मुख्य बात मतलब अगर कउनो परिस्थिति में जेकरा बारे लेकिन हमरा विश्वास नयँ हइ आउ हम एकरा बारे पूरे तरह से अपने के असमर्थ मानऽ हिअइ अगर अइसन परिस्थिति आ जाय मतलब कउनो परिस्थिति में ई चालीस पचास घंटा के दौरान कहीं अपने के ई इच्छा हो गेलइ कि मामला के कोय दोसर ढंग से रफा दफा कर देल जाय कोय फैशनदार ढंग से जइसे स्वयं के विरुद्ध हाथ उठाके बिलकुल बेतुका सुझाव हइ लेकिन एकरा बारे हमरा क्षमा करथिन तब एगो संक्षिप्त लेकिन स्पष्ट नोट छोड़ जइथिन  बस दू लाइन खाली दुइए लाइन आउ पत्थल के उल्लेख करथिन जादे शराफत के बात होतइ जी  अच्छऽ जी अब चलऽ हिअइ फेर भेंट होतइ शुभकामना शुभ पहल पोरफ़िरी बाहर निकस गेलइ कइसूँ झुकते आउ मानूँ रस्कोलनिकोव से अपन नजर बचइते  रस्कोलनिकोव खिड़की भिर अइलइ आउ चिड़चिड़ाल अधीरता के साथ समय के इंतजार करते रहलइ जब तक कि ओकर हिसाब से ऊ अदमी बाहर निकसके सड़क पर जाके आउ कुछ दूर नयँ चल जाय  फेर ऊ तेजी से खुद भी कमरा से बाहर निकस गेलइ  सूची पिछला अगला 