स्टेशन मास्टरमूल रूसी अलिक्सान्द्र पुश्किन मगही अनुवाद नारायण प्रसाद अब करीब तीन साल गुजर चुकलो ह अन्त में ऊ स्टेशन मास्टर बोलल हमरा दुन्या बेटी के वगैर जीते ओकर बिना कोय खबर के  ऊ जिन्दा हको कि मर गेलो ई तो भगमाने जानऽ हका  कुच्छो हो सकऽ हइ  ऊ पहिली लड़की नयँ हइ आउ न अन्तिम जेकरा कोय चलता फिरता निठल्ला युवक फुसला के ले जा हइ आउ कुछ दिन रखके छोड़ दे हइ  अइसनकी पितिरबुर्ग में ढेर हइ  अइसन मूरख लड़कियन जे आझ रेशमी आउ मखमल पोशाक में हइ कल देखऽ त भिखमंगा आउ शराबी के साथे गली कूची में मारल फिरऽ हइ  सिविल रेजिस्ट्रार पोस्ट स्टेशन के तानाशाह राजकुमार व्याज़ेम्स्कीके नयँ कोसलक स्टेशन मास्टर सब के के नयँ फटकारलक उनकन्हीं के गोस्सा के समय में के नयँ उनकन्हीं से माँग कइलक निर्णायक रजिस्टर के ताकि ओकरा में झूठ मूठ के उनकन्हीं के जुल्म बदतमीजी आउ गलती के शिकायत दर्ज कर सके के नयँ उनकन्हीं के समझऽ हइ मानव जाति के रूप में कलंक मर चुकल सरकारी करमचारी चाहे कम से कम मुरोम जंगल के डाकू जइसन लेकिन न्यायोचित ढंग से विचार कइल जाय उनकन्हीं के जगह पे खुद के रख के देखल जाय त हो सकऽ हइ कि हम सब उनकन्हीं के बारे बहुत बेहतर तरीका से फैसला कर सकम  स्टेशन मास्टर के कीऽ मतलब होवऽ हइ चौदहमा किलास सबसे निचला दर्जा के असली शहीद बाहरी चोट खाय से बस बच्चे भर अपन ओहदा के ढाल से घिरल आउ एकरो से हमेशे बच्चे के गारंटी नयँ अपन पाठक सब के अन्तरात्मा के अपील करऽ ही  ई तानाशाह के कइसन ओहदा हइ जइसन कि राजकुमार व्याज़ेम्स्की एकरा व्यंग्यपूर्वक कहऽ हथिन ई की कालापानी नयँ हइ न दिन में चैन न रात में  यात्री अपन उबाऊ यात्रा के बखत जमा होल सब्भे झुंझलाहट स्टेशन मास्टर पर निकासऽ हइ  मौसम असहनीय रस्ता खराब कोचवान जिद्दी घोड़ा असकतियाहा आउ ई सब लगी दोषी स्टेशन मास्टर  ओकर गरीबखाना में घुसला पर यात्री ओकरा अइसे देखऽ हइ मानूँ ऊ दुश्मन होवे ई खुशी के बात होत अगर ओकरा अनिमंत्रित अतिथि से जल्दी छुटकारा मिल जाय  लेकिन अगर घोड़े उपलब्ध नयँ रहे तो बारिस आउ कादो में ओकरा दर दर भटके पड़ऽ हइ आँधी तूफान में क्रिसमस ठंढक के बरफ में निकस के बाहर जाय पड़ऽ हइ ड्योढ़ी में ताकि चिढ़ल यात्री के चिल्लाहट आउ धक्का मुक्की से कुछ पल खातिर चैन के साँस ले सके  सेनापति आवऽ हइ त काँपते काँपते स्टेशन मास्टर ओकरा अन्तिम दू त्रोयका तीन घोड़ा से खिंचल जाय वला गाड़ी दे दे हइ हलाँकि जेकरा में एगो डाक खातिर रिजव कइल हइ  सेनापति चल जा हइ ओकरा बिना धन्यवाद कहले  पाँच मिनट बाद घंटी के अवाज आउ सरकारी संदेशवाहक फ्रेश घोड़ा के अपन ऑर्डर टेबुल पर फेंक दे हइ  ई सब परिस्थिति पर अच्छा से विचार कइल जाय त कोप के जगह पे हम सब के दिल में हार्दिक सहानुभूति भर जात  ई विषय पर आउ कुछ शब्द गत बीस बरिस के दौरान रूस में लगातार सगरो घुमलूँ हँ डाक के लगभग सब्भे रस्ता से हम परिचित हकूँ कोचवानके कुछ पीढ़ी के हम जानऽ हूँ शायदे कोय स्टेशन मास्टर होत जेकरा हम चेहरा से नयँ पहचानऽ हूँ आउ जेकरा साथ हमरा पाला नयँ पड़ल होत यात्रा के दौरान रोचक प्रेक्षण के भंडार हमरा पास हके जेकरा नजदीक भविष्य में प्रकाशित करे के आशा करऽ ही अभी लगी हम एतने कहे ल चाहम कि स्टेशन मास्टर सब के स्थिति जनता के बीच में अभी तक बिकलुल गलत तरीका से पेश कइल गेले ह  ओतना तोहमत लगावल ई स्टेशन मास्टर साधारणतः वास्तव में शान्तिप्रिय स्वभाव से सेवापरायण समाजिक प्रवृत्ति के सम्मान के दावा करे में विनयशील आउ पइसा के मामले में बिलकुल बिना लोभ के  उनकर बातचीत जेकरा कइएक यात्रा करेवला सज्जन उपेक्षा करे के गलती करऽ हका से बहुत कुछ रोचक आउ शिक्षाप्रद बात प्राप्त कइल जा सकऽ हइ  जहाँ तक हम्मर बात हइ त हम मानऽ हिअइ कि सरकारी कामकाज से यात्रा करेवला में से हम छठा किलास दुय्यम दर्जा के कोय ओहदा वाला अफसर के बातचीत पर जादे ध्यान देहूँ  असानी से अन्दाज लगावल जा सकऽ हइ कि आदरणीय वर्ग के हमर कइएक गो स्टेशन मास्टर मित्र हका  वास्तव में उनकन्हीं में से एगो अइसन हका जिनकर स्मृति हमरा लगी बेशकीमती हके  कभी परिस्थिति हमन्हीं के मिलइलक आउ उनके बारे अब हम अपन प्रिय पाठक के बतावे ल चाहऽ ही  सन् के मई महिन्ना में हमरा फलना प्रान्त में घुम्मे के मौका मिलल अइसन रस्ता से जे अभी अस्तित्व में नयँ हइ  हम एगो छोटगर पद पर कार्यरत करमचारी हलूँ पोस्ट से यात्रा कइलूँ जबकि हम एक स्टेशन से दोसर स्टेशन के यात्रा के समय एक बार में दुइये घोड़ा के भाड़ा चुका सकऽ हलूँ  एकरा चलते स्टेशन मास्टर हमरा साथ शिष्टाचार के साथ पेश नयँ आवऽ हल आउ अकसर हमरा झगड़ा करके ऊ सब चीज लेवे पड़ऽ हल जे हमर विचार से हमर हक हल  युवा आउ चिड़चिड़ा होवे के कारण हम कोय स्टेशन मास्टर के कमीनापन आउ बुजदिली पर गोसा जा हलूँ जब ऊ हमरा लगी तैयार कइल त्रोयका के कोय रईस अफसर के दे दे हल  ओतनहीं लम्मा समय तक हम अपना के अभ्यस्त नयँ कर पइलूँ ई बात पर कि तुनुकमिजाज बैरा गवर्नर के भोज में हमरा खाना परोसले बिना आगे बढ़ जा हले  आजकल ई सब ठीक ठाक हो गेल ह  वस्तुतः हम सब के साथ की होवत अगर सब लगी सुविधाजनक नियम ओहदा के ओहदा इज्जत करे के जगह पे बदल के दोसर कर देल जाय जइसे बुद्धि बुद्धि के सम्मान करे कइसन विवाद खड़ा हो जाय आउ नौकर सब केकरा से खाना परसे ल शुरू करत लेकिन हम अपन कहानी के तरफ लौटऽ ही  दिन बहुत गरम हल  स्टेशन से तीन विर्स्ता विर्स्ता कि मी फुट के दूरी पर हलूँ कि फूही पड़े लगल आउ एक्के मिनट में बहुत जोर के आल बारिश हमरा भिंगा के तरबतर कर देलक  स्टेशन अइला पर सबसे पहिले हमर चिंता होल जल्दी से जल्दी कपड़ा बदले के आउ फेर चाय माँगे के  ए दुन्या स्टेशन मास्टर चिल्लइला समोवार गरमा दे आउ मलाय लेके आ  एतना सुनला पर परदा के पीछे से करीब चौदह साल के एगो लड़की बाहर होल आउ ड्योढ़ी में दौड़ के गेल  ओकर सुन्दरता हमरा अचरज में डाल देलक  ई तोर बिटिया हको स्टेशन मास्टर के हम पुछलूँ  हाँ बिटिये हइ ऊ गौरव के साथ जवाब देलका हाँ एतना बुद्धिमान एतना फुरतीली सब कुछ अपन स्वर्गीय माय नियन  ऊ तुरते हमर यात्रा के ऑर्डर के नकल करे लगला आउ हम उनकर सीधा सादा लेकिन साफ सुथरा घर के सजावे वला तस्वीर के अवलोकन करे में लग गेलूँ  ई सब तस्वीर में बाइबिल में वर्णित बदचलन बेटा के कहानी प्रदर्शित कइल गेल हल पहिला तस्वीर में टोपी आउ ड्रेसिंग गाउन में आदरणीय वृद्ध अपन बेचैन युवा पुत्र के बिदा कर रहल हल जे शीघ्रतापूर्वक ओकर आशीर्वाद आउ पैसा के थैली ले रहल हल  दुसरका में चटकीला रंग में दर्शावल हल ई युवक के व्यभिचारी व्यवहार टेबुल के पास बइठल नकली दोस्त आउ निर्लज्ज औरत सब से घिरल  फेर दर्शावल हल सब कुछ खा पी के अँचा देवल युवक गुदड़ी में आउ तिकोनिया टोपी में सूअर चरइते आउ ओकरे साथे भोजन के हिस्सा बँटइते ओकर चेहरा पर गहरा दुख आउ पछतावा  अन्तिम तस्वीर में दर्शावल हल अपन बाप के पास ओकर वापसी ओहे टोपी आउ ड्रेसिंग गाउन में दयालु वृद्ध जे दौड़के ओकरा से मिल्ले ल आवऽ हइ बदचलन बेटा ओकर गोड़ पर गिरल हइ पृष्ठभूमि में रसोइया एगो मोटगर बछड़ा के काट रहल ह आउ बड़का भाय नौकर से ई सब जश्न के कारण पूछ रहल ह  हरेक तस्वीर के निच्चे में हम देखलूँ उत्तम जर्मन कविता  ई सब हमर स्मृति में अभी तक हके ओइसहीं गुलमेंहदी के साथ हाँड़ी रंग बिरंगा परदा के साथ बिछावन आउ ऊ बखत हमरा सामने एद्धिर ओद्धिर घिरल दूसर दूसर समान  ओइसहीं हमरा अभियो देखाय दे हके ऊ घर के मालिक मानूँ हमर ठीक सामने होवे करीब पचास बरिस के अदमी चटकीला आउ जिंदादिल फीका पड़ल रिबन में तीन मेडल लगल लम्मा हरियर कोट में  हमरा बूढ़ा कोचवानके भाड़ा चुकइतहीं दुन्या समोवार के साथ वापस आल  छोटी नखरेबाज लड़की हमरा पर जे प्रभाव डाललक हल ऊ दोसरे नजर में नोटिस कर लेलक अपन नीला आँख निच्चे कर लेलक हम ओकरा से बात करे लगलूँ ऊ जवाब देलक बिना कोय लज्जा के दुनियाँ देखल लड़की जइसन  हम ओकर बाप के एक गिलास पंच स्पिरिट में पानी फल के रस चीनी मसाला आदि मिलाके बनावल पेय पेश कइलिअइ दुन्या के चाय आउ हम तीनो बातचीत करे लगलिअइ मानूँ चिर परिचित होवूँ  घोड़ा बहुत पहिले तैयार हलइ लेकिन हमरा स्टेशन मास्टर आउ ओकर लड़की से अलग होवे के मन नयँ कर रहल हल  आखिर ओकन्हीं से विदा होलूँ बाप हमर शुभ यात्रा के कामना कइलक आउ बेटी गाड़ी तक छोड़े आल  ड्योढ़ी में हम रुकलूँ आउ ओकरा चुम्मे लगी ओकरा से अनुमति माँगलूँ दुन्या मान गेल ऊ समय से कइएक चुम्बन के हमरा स्मृति हके लेकिन कोय ओतना लम्मा समय तक हमर दिमाग में नयँ रहल न ओतना सुखमय स्मृति में जेतना दुन्या से हमरा मिलल  कुछ साल गुजर गेल  परिस्थिति हमरा एक तुरी आउ ले गेल ओहे रस्ता पर ओहे जगह  वृद्ध स्टेशन मास्टर के लड़की के हमरा याद पड़ल आउ हम ई विचार से खुश होलूँ के ओकरा फेर देखे के मौका मिलत  लेकिन फेर हम सोचलूँ हो सकऽ हइ कि वृद्ध स्टेशन मास्टर के तबादला हो गेल होत दुन्या अब शादीशुदा हो गेल होत  हमर दिमाग में एक या दोसर के मौतो के विचार आल आउ हम दुखद पूर्वाभास के साथ स्टेशन के नजीक पहुँच रहलूँ हल  घोड़ा स्टेशन के छोटगर बिल्डिंग के पास रुक्कल  कोठरी में घुसतहीं बदचलन बेटा के कहानी दर्शावे वलन तस्वीर सब के हम तुरते पहचान लेलूँ टेबुल आउ बिछावन अपन पुरनके जगह पर हलइ लेकिन खिड़की पर कोय फूल नयँ हलइ आउ चारो तरफ जीर्णता आउ उपेक्षा देखाय दे रहल हल  स्टेशन मास्टर मेष त्वचा कोट में सुत्तल हल हम्मर आगमन से ऊ जग गेल ऊ उठके बैठ गेल ई वास्तव में समसोन विरिन हल लेकिन ऊ केतना बूढ़ा हो गेल हल जब ऊ हमर यात्रा के ऑर्डर के नकल कर रहल हल हमर ध्यान ओकर सफेद बाल पर गेल लम्मा समय तक के दाढ़ी नयँ बनावल चेहरा पर झुर्री पड़ल पीठ कुबड़ाल आउ हमरा अचरज होले बिना नयँ रहल कि तीने चार साल में हट्ठा कट्ठा अदमी कइसन कमजोर बुड्ढा हो गेल हल  हमरा पछानऽ हकहो हम ओकरा पुछलूँ हम दुन्नु पुरनका परिचित हिअइ  हो सकऽ हइ उदास होके ऊ बोलल ई व्यस्त रस्ता हइ कइएक यात्री हमरा से मिल्ले ल अइला  तोहर दुन्या कइसन हको हम आगे बोललूँ  बुढ़उ के त्योरी चढ़ गेल  भगमान जाने  ऊ उत्तर देलक  त लगऽ हइ कि ओकर शादी हो गेलइ हम बोललूँ  बुढ़उ अइसन अभिनय कइलक जइसे ऊ हमर सवाल ओकरा नयँ सुनाय देलक आउ फुसफुसाहट में हमर ऑर्डर पढ़ते रहल  हम सवाल करे ल बन कर देलिअइ आउ चाय खातिर केतली चढ़ावे लगी अनुरोध कइलिअइ  उत्सुकता हमरा बेचैन करे लगल आउ हमरा आशा हलइ कि एका गिलास पंच हमर पुरनका परिचित के जीभ अनुमति दे देतइ  हमर सोच गलत नयँ हल बुढ़उ पेश कइल गिलास के अस्वीकार नयँ कर सकल  हम नोटिस कइलूँ कि रम ओकर उदासी के समाप्त कर देलक  दोसर गिलास में ऊ बातूनी हो गेल ओकरा याद पड़ल चाहे अइसन चेहरा देखइलक मानूँ ओकरा हमर याद आ गेल आउ हम ओकरा से एगो कहानी सुनलूँ जे ऊ बखत हमरा बहुत दिलचस्प लगल आउ हमर हृदय के स्पर्श कइलक  त अपने हमर दुन्या के जानऽ हलथिन ऊ शुरू कइलक ओकरा के नयँ जानऽ हलइ आह दुन्या दुन्या कइसन अच्छा लड़की हलइ जे कोय आवऽ हलइ से सब्भे ओकर प्रशंसा करऽ हलइ कोय ओकरा पर कभी आक्षेप नयँ लगइलक  ठकुराइन सब ओकरा उपहार दे हलथिन कभी शाल ओढ़नी त कभी कनबाली  सज्जन लोग यात्रा के बखत जान बूझ के ठहर जा हला दोपहर चाहे रात के खाना खाय के बहाने लेकिन वस्तुतः ओकरा कुछ आउ देर तक देखे लगी  अकसर अइसन होवऽ हलइ कि कोय रईसजादा केतनो काहे नयँ कुपित रहता ओकरा सामने शान्त हो जा हला आउ हमरा से प्यार से बात करऽ हला  विश्वास करथिन महोदय कुरियर सरकारी अफसर ओकरा साथ आध आध घंटा बात करऽ हला  पूरा घर ओकरा पर चल्लऽ हलइ चाहे साफ सफाई के बात रहे चाहे खाना बनावे के ऊ सब कुछ निपटावऽ हल  आउ हम तो बुड्ढा मूरख न जी भरके देखऽ ही चाहे न जी भरके खुश होवऽ ही  कीऽ हम अपन दुन्या के प्यार नयँ करऽ हलूँ कीऽ अपन बुतरू के लालन पालन नयँ कइलूँ कीऽ ओकरा रहे लगी घर नयँ हलइ लेकिन नयँ जे दुख तकलीफ भाग्य में लिक्खल हकइ ओकरा भगवान के प्रार्थना करके टालल नयँ जा सकऽ हइ ओकरा से बच्चल नयँ जा सकऽ हइ  एतना कहके फेर ऊ विस्तार से अपना दुखड़ा सुनावे लगल  तीन साल पहिले एक तुरी ठंढी में साँझ के जब स्टेशन मास्टर नइका रजिस्टर में रूलर से लाइन मार रहल हल आउ ओकर बेटी दुन्या परदा के पीछे अपन पोशाक सी रहल हल कि एगो त्रोयका आल आउ एगो यात्री चेर्केस एक रूसी जिला के नाम टोपी आउ मिलिट्री कोट में आउ शाल लपेटले कोठरी में घुस्सल आउ घोड़ा के माँग करे लगल  सब्भे घोड़ा के पहिलहीं दोसर यात्रा लगी भेज देल गेले हल  ई सूचना पर अभी आल यात्री अपन अवाज आउ चाबुक उँच्चा करहीं वला हल कि अइसन हालत के अभ्यस्त दुन्या परदा के बाहर निकसल आउ मिठास भरल बोली में यात्री तरफ मुड़के पुछलक अपने कुछ खाना पसंद करथिन दुन्या के उपस्थिति पहिले के जइसन अपन असर देखइलक  यात्री के गोस्सा ठंढाऽ गेल  ऊ घोड़ा लगी इंतजार करे ल तैयार हो गेल आउ रात के खाना के ऑर्डर दे देलक  भिंग्गल लम्मा लम्मा बाल वला टोपी उतारला शाल हटइला आउ कोट उतारला पर यात्री देखाय देलक एगो युवक रूप में छोटगर करिया मोंछ वला एगो सुग्घड़ हुस्सार घुड़सवार सैन्यदल के सैनिक  ऊ स्टेशन मास्टर के घर पर ठहर गेल खुशी खुशी ओकरा आउ ओकर बेटी के साथ बातचीत करे लगल  रात के खाना परसल गेल  एहे बीच घोड़वन वापस आल आउ स्टेशन मास्टर तुरते ओकरा बिना खिलइले पिलइले यात्री के गाड़ी में जोते के हुकुम देलक लेकिन जब ऊ घर वापस आल त देखऽ हके कि ऊ नवयुवक बेंच पर लगभग बेहोश पड़ल हइ ऊ बेमार हइ मूर्च्छा सन आल हइ सिर में दरद हइ बाहर जाना असंभव हइ कीऽ कइल जा सकऽ हइ स्टेशन मास्टर अपन खुद के बिछावन ओकरा सुत्ते ल देलक आउ ई तय कइल गेल कि रोगी के अगर हालत नयँ सुधरे त दोसर दिन सुबह स शहर से चिकित्सक के बोलावल जाय  रोगी स्टेशन मास्टर के उपस्थिति में कराहऽ हल आउ करी करीब नयँ के बराबर बोलऽ हल लेकिन दू कप कॉफी पीलक आउ ओह करते कराहते कुँहरते खाना के ऑर्डर देलक  दुन्या ओकरा भिर से अलग नयँ होल  दोसर दिन हुस्सार के तबीयत आउ भी जादे खराब हो गेलइ  ओकर अदमी घोड़ा पर सवार होके चिकित्सक लगी शहर गेलइ  दुन्या सिरका छिड़कल एगो रूमाल ओकर सिर पर लपेट देलक आउ ओकर बिछावन के पास सिलाय के काम से बैठ गेल  मिनट मिनट ऊ पीये ल माँगे आउ दुन्या अपन हाथ से तैयार कइल जग में लेमू शरबत लाके दे  रोगी अपन होंठ डुबावे आउ हरेक तुरी जग लौटावे आउ सेवा खातिर कृतज्ञता प्रकट करे लगी दुन्या से हाथ मिलावे  दोपहर के खाना के बखत चिकित्सक आल  ऊ रोगी के नाड़ी के जाँच कइलक ओकरा साथ थोड़ा देर जर्मन में बात कइलक आउ रूसी में घोषणा कइलक कि रोगी के खाली अराम के जरूरत हकइ आउ करीब दू दिन के बाद ऊ यात्रा कर सकऽ हका  ओकर भेंट लगी हुस्सार ओकरा पचीस रूबल देलकइ आउ रात के खाना लगी निमंत्रण देलकइ चिकित्सक मान गेलइ दुनहूँ छक के खइलका एक बोतल शराब पिलकइ आउ एक दोसरा से सन्तुष्टि के साथ विदा होला  एक आउ दिन गुजर गेल आउ हुस्सार बिलकुल ठीक हो गेल  ऊ बहुत खुश देखाय दे हल लगातार कभी दुन्या से त कभी ओकर बाप से दिल्लगी करे गाना गुनगुनावे आय जाय वला यात्री से गप करे ऊ सब के ऑर्डर रजिस्टर में नोट करे आउ नेक स्टेशन मास्टर एतना घुल मिल गेल कि तेसर दिन सुबह ओकरा अपन दयालु मेजबान से विदा होवे में तकलीफ हो रहल हल  एतवार के दिन हल दुन्या प्रार्थना सभा में जाय लगी तैयारी कर रहल हल  हुस्सार के गाड़ी देल गेलइ  ऊ स्टेशन मास्टर से छुट्टी लेलक सेवा सत्कार लगी उदारतापूर्वक ओकरा पुरस्कार देलक दुन्यो से विदाय लेलक आउ गिरजाघर तक ओकरा पहुँचावे के प्रस्ताव रखलक जे गाँक के अन्तिम छोर पत हल  दुन्या घबराल खड़ी रहल  तूँ डरऽ हीं काहे ल ओकर बाप कहलक तत्रभवान् कोय भेड़िया नयँ हथिन कि तोरा खा जइथिन गिरजाघर तक गाड़ी में चल जो  दुन्या गाड़ी में हुस्सार के बगल में बैठ गेल नौकर उछलके कोचवानके पास चल गेल कोचवानसीटी बजइलक आउ घोड़ा सरपट दौड़े लगल  बेचारा स्टेशन मास्टर के समझ में नयँ आल कि कैसे ऊ खुद्दे दुन्या के हुस्सार के साथ जाय देलक कैसे ऊ अंधा हो गेल आउ ऊ बखत ओकर बुद्धि के की हो गेल  आधो घंटा नयँ होल होत कि ओकर दिल में टीस उठे लगल टीस आउ बेचैनी ओकरा एतना होल कि ऊ सहन नयँ कर पइलक आउ खुद्दे गिरजाघर चल पड़ल  गिरजाघर के पास अइला पर ऊ देखलक कि लोग निकल के वापस जा रहल हल लेकिन दुन्या न तो चहारदीवारी के अन्दर हल आउ न ड्योढ़ी पर  ऊ जल्दी जल्दी गिरजाघर के अन्दर घुस्सल पुरोहित गर्भगृह से बाहर आ रहल हल गिरजादार सेक्सटन मोमबत्ती बुता रहल हल एगो कोना में दुगो बुढ़िया अभियो प्रार्थना कर रहल हल लेकिन दुन्या गिरजाघर में नयँ हल  बेचारा बाप कइसूँ हिम्मत जुटाके गिरजादार के पुछलक कि कीऽ ऊ धर्मसभा में आल हल  गिरजादार उत्तर देलक कि ऊ नयँ आल हल  स्टेशन मास्टर अधमरू होल घर आल  ओकरा एक्के गो आशा हल बचपन के चंचलता के चलते दुन्या शायद अगला स्टेशन तक गाड़ी में सवारी करके गेल होत जहाँ ओकर धर्ममाता रहऽ हल  कष्टदायक चिन्ता में ऊ त्रोयका के वापस आवे के इंतजार कइलक जेकरा में ऊ ओकरा जाय देलक हल  लेकिन कोचवान बहुत देर तक वापस नयँ आल  आखिर ऊ आल साँझ के अकेल्ले आउ पी पा के मत्त होके ई जानलेवा समाचार लेके कि दुन्या ऊ स्टेशन से आगे हुस्सार के साथ चल गेलो  बुढ़उ अपन विपत्ति के सहन नयँ कर पइलक ऊ तुरते ओहे बिछौना पकड़ लेलक जेकरा पर ऊ धोखेबाज नवयुवक राते पड़ल हल  अब स्टेशन मास्टर सब्भे परिस्थिति पर सोच विचार के अन्दाज लगइलक कि बेमारी एगो खाली ढोंग हल  बेचारा बुढ़उ के उच्चा बोखार चढ़ गेल ओकरा शहर स पहुँचावल गेल आउ ओक्कर जगह पर दोसर स्टेशन मास्टर के रक्खल गेल  ओहे चिकित्सक जे हुस्सार के पास आल हल ओकरो इलाज कइलक  ऊ स्टेशन मास्टर के विश्वास देलइलक कि ऊ नवयुवक बिलकुल स्वस्थ हल आउ हमरा ओकर बदनीयती के ओहे बखत अन्दाज मिल गेल हल लेकिन ओकर कोड़ा के मार के डर से हमरा चुप रहे पड़ल  ऊ जर्मन सच बोल रहल हल कि अपन दूरदृष्टि के डींग हाँक रहल हल लेकिन ओकरा से ऊ बेचारा रोगी के कोय तसल्ली नयँ मिलल  मोश्किल से ओकर हालत सुधरल हल कि स्टेशन मास्टर शहर स के पोस्टमास्टर से दू महिन्ना के छुट्टी लेलक आउ अपन इरादा के बारे केकरो एक्को शब्द बिना बतइले अपन बेटी के खोज में पैदले निकल गेल  यात्रा के खाता बही से ओकरा पता चलल कि कैप्टन मिन्स्की स्मोलेन्स्क से पितिरबुर्ग के यात्रा कइलक हल  जे कोचवान ओकरा लइलक हल ऊ बतइलक कि सउँसे रस्ता दुन्या रोते गेल हलाँकि अइसन लग रहल हल कि ऊ अपन मर्जी से जा रहल ह  हो सकऽ हके स्टेशन मास्टर सोचलक कि हम गुमराह भेड़ के वापस घर ले आवूँ  ई विचार से ऊ पितिरबुर्ग पहुँचल ऊ इज़माइलोव्स्की रेजिमेंट सैन्यदल के बैरक में ठहरल पुराना सहकर्मी रहल एगो सेवानिवृत्त अनायुक्त नन कमिशंड अफसर के घर पे आउ अपन खोज शुरू कइलक  जल्दीए ओकरा पता चल गेल कि कैप्टन मिन्स्की पितिरबुर्गे में हके आउ होटल देमुतोव में रह रहल ह  स्टेशन मास्टर ओकरा हीं भेंट करे ल निश्चय कर लेलक  भोरगरे ओकर ड्योढ़ी पर पहुँचल आउ अर्दली के कहलक कि महामहिम के खबर कर दे कि एगो वृद्ध सैनिक उनका से भेंट करे ल चाहऽ हन  फौजी अर्दली जे कलबूत बूट साफ कर रहल हल कहलक कि साहब सुत्तल हका आउ एगारह बजे के पहिले केकरो से नयँ मिल्लऽ हका  स्टेशन मास्टर चल गेल आउ निर्धारित समय पर फेर आल  ड्रेसिंग गाउन आउ लाल टोपी मे मिन्स्की खुद्दे निकसके ओकरा पास आल  की भाय तोरा की चाही ऊ ओकरा पुछलक  ओकर दिल के धड़कन तेज हो गेल ओकर आँख भर आल आउ काँपते काँपते खाली एतने कह पइलक महामहिम भगमान के नाम पर दया करथिन महामहिम मिन्स्की तेजी से ओकरा पर नजर डाललक ओकर चेहरा लाल हो गेल ओकरा हाथ से पकड़के ओकरा कोठरी के अन्दर ले गेल आउ अन्दर से दरवाजा बन कर लेलक  महामहिम बुढ़उ आगे बोलल जे बीत गेलइ से बीत गेलइ कम से कम हम्मर बेचारी दुन्या के वापस कर देथिन  अपने तो ओकरा साथ मन बहलाइए लेलथिन ओकरा बेकार में बरबाद नयँ करथिन  जे हो गेलइ ओकरा बदलल नयँ जा सकऽ हइ नवयुवक बहुत संकोच करके बोलल हम तोर सामने दोषी हकियो आउ तोरा से माफी माँगऽ हकियो लेकिन ई नयँ सोचऽ कि हम दुन्या के त्याग देलिअइ ऊ बहुत सुखी रहतो ई हम वचन दे हकियो  तूँ ओकरा ले जाके की करबऽ ऊ हमरा प्यार करऽ हइ ऊ स्टेशन के पहिलउका जिनगी से बहुत आगे निकल गेले ह  जे कुछ होल ओकरा न तो तूँ भुला सकऽ ह आउ न तो ऊ  फेर ओकर आस्तीन के कफ में कुछ तो घुसाके ऊ दरवाजा खोललक आउ स्टेशन मास्टर के खुद्दे समझ में नयँ आल कि ऊ कैसे गल्ली में आ पहुँचल  देर तक ऊ स्थिर खड़ी रहल आखिर ऊ अपन आस्तीन के कफ में कागज के एगो पुलिंदा देखलक ऊ ओकरा खींचके निकासलक आउ ओकरा खोललक त मचुराल उचराल पाँच आउ दस रुबल के कुछ नोट मिल्लल  फेर एक तुरी ओकर आँख भर आल गोस्सा के आँसू ऊ नोट सब के मड़ोर के एगो पुलिंदा बना देलक फेर बजमीन पर फेंक देलक एड़ी से ओकरा कुचल देलक आउ आगे बढ़ गेल कुछ कदम गेला के बाद ऊ रुक्कल कुछ सोचलक आउ वापस मुड़ल लेकिन नोट तब तक गायब हो गेल हल  सुन्दर पोशाक पेन्हले एगो नवयुवक ओकरा वापस अइते देखके कोचवान तरफ दौड़ल फुरती से बैठ गेल आउ चिल्लाल चल स्टेशन मास्टर ओकर पीछा नयँ कइलक  ऊ घर जाय के निश्चय कइलक अपन स्टेशन लेकिन ओकरा पहिले अपन बेचारी दुन्या के एक तुरी देखे लगी चाहलक  एकरा लगी दू दिन के बाद ऊ मिन्स्की के पास वापस आल लेकिन फौजी अर्दली ओकरा रूखाई के साथ बोलल कि मालिक केकरो से मिल्ले ल नयँ चाहऽ हका छाती से ओकरा ड्योढ़ी के बहरसी ढकेल देलकइ आउ दरवाजा ओकरा सामने खट से लगा लेलकइ  स्टेशन मास्टर थोड़े देरी रुक्कल फेर चल गेल  ओहे दिन साँझ के शोकग्रस्त सब खातिर गिरजाघर में सार्वजनिक पूजा कार्यक्रम में उपासना कइला के बाद लितेयनयऽ गली से गुजर रहल हल  अचानक ओकर सामने से आँधी नियन तेजी से एगो सज्जल धज्जल द्रोश्की टमटम गुजर गेल आउ स्टेशन मास्टर ओकरा में बइठल मिन्स्की के पछान लेलक  द्रोश्की एगो तिनमहला घर के सामने रुक्कल ठीक दरवाजा के सामने आउ हुस्सार तेजी से ड्योढ़ी के अन्दर चल गेल  स्टेशन मास्टर के एगो सुन्दर विचार दिमाग में आल  ऊ वापस मुड़ल आउ कोचवान के बिलकुल पास आके पुछलक की भाय ई घोड़ा किनखर हकइ कहीं मिन्स्की के तो नयँ बिलकुल सही कोचवान जवाब देलक लेकिन तोरा की चाही ई बात हइ तोर मालिक हमरा एगो चिट देलका हल आउ अपन दुन्या के पास ले जाय लगी हुकुम देलका हल  लेकिन हम भूल गेलूँ कि दुन्या कहाँ रहऽ हका  ऊ हीएँ रहऽ हथिन दोसरा मंजिल पर  लेकिन भाय तूँ तो चिट लावे में देर कर देलऽ ऊ तो अब खुद्दे उनखा पास पहुँच गेला  खैर कोय बात नयँ स्टेशन मास्टर विचित्र दिल के धड़कन के साथ कहलक सूचना देवे खातिर धन्यवाद लेकिन अपन काम तो हम करम  एतना कहके ऊ सीढ़ी चढ़के उपरे जाय लगल  दरवाजा में ताला लगल हल  ऊ घंटी बजइलक  इंतजार में कुछ मुश्किल पल गुजर गेल  फेर चाभी के झनकार सुनाय देलक दरवाजा खुल्लल  की हियाँ अवदोत्या सम्सोनोवना रहऽ हथिन ऊ पुछलक  हाँ एगो नवयुवती नौकरानी उत्तर देलक उनखा से तोरा की काम हको स्टेशन मास्टर बिना कोय जवाब देले हॉल के अन्दर घुस गेल  अन्दर नयँ जाय के अन्दर नयँ जाय के ओकर पीछे दौड़के नौकरी चिल्लाल अवदोत्या सम्सोनोव्ना के पास अतिथि हका  लेकिन स्टेशन मास्टर बिना कुछ सुनले आगे बढ़ते चल गेल  पहिला दू कोठरी में अन्हेरा हलइ लेकिन तेसरा में रोशनी  ऊ खुल्लल दरवाजा तक गेल आउ रुक गेल  खूब खासा सज्जल धज्जल कोठरी में मिन्स्की बइठल कुछ सोच में डुब्बल हलइ  दुन्या शानदार फैशन वला पोशाक में ओकर अराम कुरसी के बाँह पर अइसे बइठल हल जइसे कोय महिला घुड़सवार अंग्रेजी जीन पर  ऊ मिन्स्की के तरफ स्नेह भाव से देख रहल हल ओकर घुंघराला बाल के अपन अंगुरी से लपेटले हल  बेचारा स्टेशन मास्टर कभियो बेटी ओकरा ओतना सुन्दर नयँ लगल हल ओकरा लगी प्यार उमड़े वगैर नयँ रहल  हुआँ के हकँऽ ऊ पुछलकइ बिना अपन सिर उपरे कइले  ऊ स्टेशन मास्टर चुपचाप रहल  कोय जवाब नयँ मिलला पर दुन्या अपन सिर उपरे कइलक आउ चीखके फर्श पर गिर गेल  भयभीत मिन्स्की ओकरा उठावे लगी लपकल आउ दरवजवा पर वृद्ध स्टेशन मास्टर के देखके दुन्या के छोड़के गोस्सा से काँपते ओकरा तरफ बढ़ल  तोरा की चाही दाँत पीसते ओकरा बोलल डाकू नियन हमेशे हमरा पीछू काहे लग्गल रहऽ हँ कि तूँ हमर गला काटे ल चाहऽ हँ भाग हियाँ से आउ अप्पन मजबूत हाथ से ओकर कालर पकड़के ओकरा सिड़हिया पर ढकेल देलक  बुढ़उ अपन डेरा पर आ गेल  ओकर दोस्त ओकरा शिकायत दर्ज करे के सलाह देलक लेकिन स्टेशन मास्टर थोड़े देर सोचलक फेर हाथ उठा लेलक आउ पीछे हट गेल  दू दिन के बाद पितिरबुर्ग से ऊ रवाना हो गेल आउ अपन स्टेशन आके ड्यूटी ज्वायन कर लेलक  अब करीब तीन साल गुजर चुकलो ह अन्त में ऊ स्टेशन मास्टर बोलल हमरा दुन्या बेटी के वगैर जीते ओकर बिना कोय खबर के  ऊ जिन्दा हको कि मर गेलो ई तो भगमाने जानऽ हका  कुच्छो हो सकऽ हइ  ऊ पहिली लड़की नयँ हइ आउ न अन्तिम जेकरा कोय चलता फिरता निठल्ला युवक फुसला के ले जा हइ आउ कुछ दिन रखके छोड़ दे हइ  अइसनकी पितिरबुर्ग में ढेर हइ  अइसन मूरख लड़कियन जे आझ रेशमी आउ मखमल पोशाक में हइ कल देखऽ त भिखमंगा आउ शराबी के साथे गली कूची में मारल फिरऽ हइ  कभी जब सोचऽ हूँ कि दुन्यो शायद ओइसने हालत में पड़ गेल होत त मजबूरन गोस्सा में मुँह से अइसन निकल जा हके कि अच्छा होत हल कि ऊ मर जात हल त अइसन हलइ हमर दोस्त वृद्ध स्टेशन मास्टर के कहानी कइएक तुरी लोर से बाधित जेकरा ऊ सजीवतापूर्वक कमीज के पल्लू से पोंछऽ हल जइसे कि द्मित्रियेव के सुन्दर गाथागीत में उत्साही तेरेन्तिच  ई लोर आंशिक रूप से दारू से पैदा होल हल जे पाँच गिलास ऊ कहानी चालू रक्खे बखत पी गेल हल लेकिन तइयो हमर दिल तो बहुत अधिक छू लेलक हल  ओकरा से विदा होला पर बहुत समय तक हम ऊ वृद्ध स्टेशन मास्टर के भुला नयँ पइलूँ बहुत समय तक बेचारी दुन्या के बारे सोचते रहलूँ आउ अभी हाल में बस्ती से गुजरते बखत हमरा अपन दोस्त के आद पड़ल मालुम होल कि ऊ स्टेशन जहाँ ऊ काम करऽ हल अब रद्द कर देवल गेल हल  वृद्ध स्टेशन मास्टर अभी जिंदा हका की हमर ई सवाल के कोय सन्तोषजनक जवाब नयँ दे पइलक  हम ऊ जानल बुझल जगह पर फेर से भेंट करे ल निश्चय कइलूँ प्राइवेट घोड़ा किराया पर लेलूँ आउ गाँव न लगी रवाना होलूँ  ई घटना शरद् ऋतु के हकइ  धूसर बादल अकाश में छाल हल फसल काटल खेत सब से ठंढा बयार चल रहल हल जेकरा से रोड के किनारे के पेड़ से लाल आउ पीयर पत्ता झड़ रहल हल  बेर डूब गेला के बाद हम गाँव पहुँचलू आउ पहिलउका स्टेशन के बिल्डिंग के पास रुकलूँ  जे ड्योढ़ी पर कभी दुन्या हमरा चुमलक हल ऊ ड्योढ़ी से एगो मोटगर औरत निकसल आउ हमर सवाल के जवाब देलक कि वृद्ध स्टेशन मास्टर एक साल पहिलहीं गुजर गेला आउ उनखर घर में अब एगो बियर बनावे वला रहऽ हका आउ हम उनखर घरवाली हकूँ  हमरा खेद होवे लगल बेकार के यात्रा के आउ सात रूबल खातिर जे बेकार के हम एकरा पर खरच करलूँ  की कारण से ऊ मरला हम ऊ औरतिया से पुछलूँ  जादे पीए से सा ब ऊ जवाब देलक  आउ उनखा काहाँ पर दफन कइल गेलइ गम्मा के अन्तिम छोर पर उनखर स्वर्गीय पत्नी के बगल में  उनखर कब्र तक कोय हमरा पहुँचा सकऽ हइ काहे नयँ  ए वान्का छोड़ ऊ बिलइया के अकेल्ले  साहब के ऊ कब्र तक ले जो जाहाँ स्टेशन मास्टर दफन हका  एतना सुनके लाल भूरा आउ काना लड़का फट्टल फुट्टल कपड़ा पेन्हले हमरा तरफ दौड़ल आल आउ हमरा गाँव के अन्तिम छोर तक ले गेल  तूँ स्टेशन मास्टर के जानऽ हलहीं रस्तवा में हम ओकरा पुछलिअइ  कइसे नयँ जनऽतिये हल सा ब हमरा बाँसुरी बनावे ल सिखइलका हल  कभी कभी भगमान उनखर आत्मा के शान्ति दे कलाली से ऊ आवऽ हला त हमन्हीं उनखर पीछू लग जा हलूँ बाबा बाबा बेदाम आउ ऊ हमन्हीं बीच बेदाम बाँट दे हला  हमन्हीं कभी कभी उनखा साथ खेलऽ कुद्दऽ हलिअइ  आउ यात्री सब उनखा आद करऽ हका आझकल बहुत कम यात्री आवऽ हका  हाँ जज कभी कभी आ जा हका लेकिन ऊ मरल अदमी के बारे कभी बात नयँ उठावे वला  हाँ गरमी में एगो ठकुराइन अइलथिन हल जे जरूर ऊ स्टेशन मास्टर के बारे पुछलथिन हल आउ उनखर कब्र के भेंट देलथिन हल  कौन ठकुराइन हम उत्सुकतापूर्वक पुछलूँ  बहुत सुन्दर ठकुराइन ऊ लड़का उत्तर देलक छो घोड़ा जोतल एगो गाड़ी में तीन गो बुतरू एगो नर्स आउ एगो कार कुत्ता के साथ में  जइसहीं उनखा लोग बतइलथिन कि स्टेशन मास्टर गुजर गेला तइसहीं ऊ कन्ने लगलथिन आउ बुतरुअन से कहलथिन तोहन्हीं शान्ति से हियाँ रहिहँऽ तब तक हम कबर तक होके आवऽ हिअउ  हम अपन मन से उनखा हुआँ तक पहुँचावे लगी कहलिअइ  लेकिन ठकुराइन बोललथिन हमरा रस्ता मालूम हके  आउ हमरा पाँच कोपेक के चानी के सिक्का देलका केतना नेक ठकुराइन हम सब कबर तक पहुँचलिअइ सुनसान जगह बिलकुल खुल्ला कोय चीज से घेरल घारल नयँ लकड़ी के क्रॉस से भरल छाया खातिर केकरो एक्को गो पेड़ पौधा लगावे के बात नयँ सुज्झल  अइसन खराब हालत वला दोसर एक्को कबर हम जिनगी में नयँ देखलूँ  एहे हकइ ऊ बूढ़ा स्टेशन मास्टर के कबर ऊ लड़का हमरा बतइलक बालू के एगो ढेरी पर कुदक के जेकरा पर एगो ताँबा के आइकोन देव प्रतिमा के साथ कार क्रॉस गड़ल हलइ  आउ ठकुराइन हियाँ अइलथिन हल हम पुछलिअइ  हाँ अइलथिन हल वान्का जवाब देलक हम उनखा दूरहीं से देखलिअइ  ऊ हियाँ पड़ गेलथिन आउ बहुत देर तक पड़ल रहलथिन  फेर ठकुराइन गाँव अइलथिन आउ पुरोहित के बोलइलथिन उनका कुछ पइसा देलथिन आउ फेर अपन रस्ता धइलथिन  हमरा चानी के पाँच कोपेक देलथिन केतना नेकदिल ठकुराइन हमहूँ ऊ बुतरू के पाँच कोपेक के एगो सिक्का देलिअइ आउ हमरा अब ई कइल यात्रा चाहे एकरा पर खरच कइल सात रूबल के मसोस नयँ लगल  लिखित सितम्बर अज्ञात लेखक स्वर्गीय बेलकिन के रूप में प्रथम प्रकाशन पुश्किन के नाम से प्रथम प्रकाशन मगही अनुवाद प्रकाशितः सारथी अंक फरवरी दृश्य ओहे सब आन्ना अंद्रेयेव्ना आउ मारिया अंतोनोव्ना मेयर अपन परिवार के प्रस्तुत करे के जुर्रत करऽ हिअइ पत्नी आउ बेटी  ख़्लिस्ताकोव झुकके हम केतना भाग्यशाली हिअइ मैडम कि हमरा अपने के साथ मिल्ले के खुशी मिल रहले ह  आन्ना अंद्रेयेव्ना हमन्हीं के तो अइसन विशिष्ट व्यक्तित्व से मिलके आउ आधिक खुशी हो रहले ह  ख़्लिस्ताकोव देखावा करते क्षमा करथिन मैडम एकर बिलकुल विपरीत हमरा अधिक खुशी हो रहले ह  आन्ना अंद्रेयेव्ना जी ई कइसे संभव हइ अपने अइसन बोले के किरपा करऽ हथिन लिहाज खातिर  नम्रतापूर्वक निवेदन करऽ हिअइ बैठ जाथिन  ख़्लिस्ताकोव अपने के बगल में खड़ी रहना भी सम्मान के बात हइ लेकिन अगर अपने आग्रह करऽ हथिन त हम बैठ जइबइ  बैठ जा हइ हम केतना भाग्यशाली अनुभव करऽ हिअइ कि आखिर हम अपने के बगल में बैठल हिअइ  आन्ना अंद्रेयेव्ना क्षमा करथिन हम कइसूँ अपन खाता में लेवे के जुर्रत नयँ करऽ हिअइ अर्थात् हम एतना सम्मान के लायक नयँ हिअइ हमरा लगऽ हइ रजधानी के जिनगी के बाद अपने के यात्रा बड़ी अप्रिय लगले होत  ख़्लिस्ताकोव अत्यंत अप्रिय  कौँप्रने वू फ्रेंच अपने समझऽ हथिन उच्च समाज में जीए के अभ्यस्त हिअइ आउ अचानक खुद के रोड पर पाना गंदा सराय असभ्यता के अन्हेरा हम स्वीकार करऽ हिअइ अगर ई अवसर हमरा नयँ मिलते हल जे हमरा आन्ना अंद्रेयेव्ना दने दृष्टि डालऽ हइ आउ उनकर सामने देखावा करऽ हइ सब कुछ खातिर अइसन पुरस्कार देलके ह आन्ना अंद्रेयेव्ना वास्तव में अपने के केतना अप्रिय लगले होत  ख़्लिस्ताकोव लेकिन मैडम अभी तो हमरा बहुत निम्मन लग रहले ह  आन्ना अंद्रेयेव्ना जी ई कइसे संभव हइ अपने तो हमरा बहुत सम्मान देब करऽ हथिन  हम एकर लायक नयँ हिअइ  ख़्लिस्ताकोव कइसे एकर लायक नयँ हथिन आन्ना अंद्रेयेव्ना हम तो गाँव में रहऽ हिअइ ख़्लिस्ताकोव हाँ गाँव लेकिन हियों परी ओकर अपन पहाड़ी नद्दी नाला होवऽ हइ हाँ ई सच हइ कि पितिरबुर्ग से केऽ तुलना करतइ आह पितिरबुर्ग कइसन जिनगी हइ सचमुच अपने शायद सोचऽ होथिन कि हम खाली एगो क्लर्क हिअइ नयँ विभाग प्रमुख के हमरा साथ मित्रतापूर्ण संबंध हइ  ऊ हमर कन्हा पर थपकी देके कहथिन आ जा भाय खाना पर हम विभाग में खाली दू मिनट लगी जइबइ खाली ई कहे लगी ई अइसे करे के चाही ऊ ओइसे आउ हुआँ के क्लर्क एगो चूहा नियन कलम से खाली खुरचे लगतइ त्रर् त्रर् एक तुरी हमरा कॉलेजिएट असेसर बनावे लगी भी चाहते गेलथिन लेकिन हम सोचऽ हिअइ कि काहे लगी  आउ दरबान हमरा पीछू पीछू ज़ीना तक दौड़ल ब्रश लेले अइतइ आउ कहतइ लाथिन इवान अलिक्सांद्रोविच हम अपने के बूट साफ कर दे हिअइ  मेयर से अपने महानुभाव सब खड़ी काहे लगी हथिन किरपा करके बैठ जाथिन सब लोग समवेत स्वर में मेयर रैंक के अनुसार हम सब खड़ी रह सकते जा हिअइ  अरतेमी फ़िलिप्पोविच हम सब खड़ी रहते जइबइ  लुका लुकीच फिकिर नयँ करथिन  ख़्लिस्ताकोव रैंक के चिंता नयँ करथिन निवेदन करऽ हिअइ कि बैठ जइते जाथिन  मेयर आउ बाकी सब लोग बैठ जा हका  हमरा औपचारिकता पसीन नयँ  एकर विपरीत हमहूँ हमेशे दोसर के नजर में बिन अइले घसक जाय के प्रयास करऽ हिअइ  लेकिन कइसूँ छिप्पल रहना असंभव हइ एकदम असंभव खाली कधरो निकसऽ हिअइ कि लोग बोले लगऽ हइ अइकी इवान अलिक्सांद्रोविच जा रहलथिन हँ आउ एक तुरी तो हमरा प्रमुख कमांडर समझ लेते गेलइ सैनिक लोग गार्डरूम से लपकके अइते गेलइ आउ राइफल के सलामी देवे लगलइ  बाद में एगो अफसर जे हमर बहुत परिचित हथिन हमरा से बोलऽ हथिन अरे भाय हमन्हीं तो तोरा प्रमुख कमांडर ही समझ लेलियो हल  आन्ना अंद्रेयेव्ना की कहऽ हथिन ख़्लिस्ताकोव हम कुछ सुंदर नायिका से परिचित हिअइ  हम कइएक तरह के व्यंग्य परिहासिका भी लिखलिए ह साहित्यकार लोग से अकसर मिलना जुलना होवऽ हइ  पुश्किन के साथ दोस्ताना रिश्ता हइ  हम उनका अकसर बोलते रहऽ हिअइ की हाल चाल हइ भाय पुश्किन कइसूँ चल रहले ह भाय ऊ उत्तर दे हका अइसीं कइसूँ सब कुछ एगो महान मौलिक व्यक्तित्व  आन्ना अंद्रेयेव्ना मतलब अपने लिखवो करऽ हथिन लेखक होना केतना आनंददायक बात होवऽ होतइ अपने शायद पत्रिका में भी योगदान करऽ होथिन ख़्लिस्ताकोव हाँ पत्रिका में भी योगदान करऽ हिअइ  लेकिन हमर कइएक रचना हइ फ़िगारो के विवाह रोबर्ट शैतान नोर्मा  अभी तो शीर्षक भी आद नयँ हइ  ई सब तो संयोग के बात हलइ हम तो लिक्खे लगी नयँ चाहऽ हलिअइ लेकिन थियेटर के डायरेक्टर बोलऽ हइ किरपा करके भाय कुछ तो लिक्खऽ  सोचऽ हिअइ ठीक हइ भाय अइसने होवइ आउ हिएँ परी एक शाम के शायद सब कुछ लिख देलिअइ जे सबके अचरज में डाल देलकइ  विचार में हमरा असाधारण सहजता हइ  ई सब कुछ जे बारोन ब्राम्बेउस के नाम से प्रकाशित होले ह आशा के बजरा आउ मास्को टेलिग्राफ ई सब कुछ हम्मर लिक्खल हइ  आन्ना अंद्रेयेव्ना अपने के कहे के मतलब हइ कि अपनहीं ब्राम्बेउस हलथिन ख़्लिस्ताकोव आउ नयँ तो की हम ओकन्हीं सब्भे लगी लेख के संशोधन करऽ हिअइ  हमरा स्मिरदीन एकरा लगी चालीस हजार दे हइ  आन्ना अंद्रेयेव्ना मतलब कि शायद यूरी मिलोस्लाव्स्की भी अपनहीं के रचना हइ ख़्लिस्ताकोव हाँ ई हमरे रचना हइ  आन्ना अंद्रेयेव्ना हम तुरतम्मे अंदाज लगा लेलिअइ  मारिया अंतोनोव्ना ओह माय हुआँ कवर पर लिक्खल हइ कि ई रचना मिस्टर ज़गोस्किन के हइ  आन्ना अंद्रेयेव्ना अच्छऽ अच्छऽ हमरा मालुम हलउ कि तूँ एहो बात में बहस करम्हीं  ख़्लिस्ताकोव ओह हाँ ई सच हइ ई बिलकुल ज़गोस्किन के ही हइ  लेकिन अइकी एगो दोसर हइ यूरी मिलोस्लाव्स्की आउ ऊ हम्मर हइ  आन्ना अंद्रेयेव्ना ओह शायद हम अपने के रचना पढ़लिअइ  केतना निम्मन लिक्खल हइ ख़्लिस्ताकोव हम स्वीकार करऽ हिअइ कि साहित्य से हीं हमर अस्तित्व हइ  हमर घर पितिरबुर्ग में पहिला अर्थात् सर्वोत्तम हइ  ई इवान अलिक्सांद्रोविच के घर के नाम से मशहूर हइ  सब्भे के संबोधित करते किरपा करके महानुभाव लोग अगर पितिरबुर्ग में आथिन त निवेदन हइ कि हमरा हीं जरूर भेंट देथिन  हम बॉल नृत्य भी दे हिअइ अर्थात् आयोजन करऽ हिअइ  आन्ना अंद्रेयेव्ना हम कल्पना कर सकऽ हिअइ कि केतना निम्मन आउ शानदार ऊ बॉल नृत्य होवऽ होतइ ख़्लिस्ताकोव एकर वर्णन नयँ कइल जा सकऽ हइ  मसलन टेबुल पर एगो तारबूज हइ सात सो रूबल के तारबूज  एगो बरतन में सूप शोरबा स्टीमर में सीधे पेरिस से लावल एकर ढक्कन खोलल जा हइ भाफ के सुगंध अइसन जेकरा नियन प्रकृति में कहीं नयँ मिलतइ  हम रोज दिन बॉल नृत्य में जा हिअइ  हुआँ हमन्हीं ह्विस्ट के अपन टेबुल बनइते गेलिए ह विदेश मंत्रालय के मंत्री फ्रेंच राजदूत अंगरेज जर्मन राजदूत आउ हम  आउ ताश खेलते खेलते एतना थकावट आ जा हइ कि एकरा नियन कुछ नयँ हइ  हम जइसीं दौड़ल ज़ीना पर से होते चौठा मंजला पर पहुँचऽ हूँ अपन रसोइया के बोलऽ हूँ मावरूश्का हमर ओवरकोट हम की बक रहलिए ह हम भूल गेलिअइ कि हम दोसरा मंजला पर रहऽ हिअइ  हमर खाली ज़ीना के ही एतना कीमत हइ आउ हमर ड्योढ़ी तरफ नजर डालना भी केतना उत्सुकता पैदा करऽ हइ जबकि हम अभी जगवो नयँ कइलिअइ काउंट आउ राजकुमार के भीड़ लग जा हइ आउ हुआँ अइसे भनभनाय लगते जा हइ जइसे मधुमक्खी खाली सुनाय दे हइ झ झ झ कभी कभार तो मंत्री भी मेयर आउ दोसर सब भयभीत होके अपन अपन कुरसी से उठके खड़ी हो जा हका  हमरा लगी लोग लिफाफा के उपरे महामहिम भी लिखते जा हइ  एक तुरी हम एक विभाग के प्रमुख भी हलिअइ  आउ विचित्र बात हलइ निदेशक डायरेक्टर चल गेलइ कहाँ चल गेलइ केकरो मालुम नयँ  लेकिन स्वाभाविक रूप से खुसर फुसर होवे लगलइ कइसे की केऽ ई जगह पर अइतइ कइएक जेनरल सेनापति लोग जिमेवारी लेवे के उत्साह देखइते गेलथिन लेकिन जब पास जाथिन त नयँ ई तो कठिन हइ  देखे में असान लगइ लेकिन जब नगीच से परखल जाय बस भाड़ में जाय बाद में देखऽ हका कि कुछ नयँ कइल जा सकऽ हइ त हमरा भिर  आउ ओहे बखत गल्ली गल्ली में कुरियर कुरियर कुरियर अपने कल्पना कर सकऽ हथिन पैंतीस हजार कुरियर की बात हइ हम पुच्छऽ हिअइ  इवान अलिक्सांद्रोविच ई विभाग के भार सँभालथिन हम स्वीकार करऽ हिअइ जरी संकोच में पड़ गेलिअइ हम ड्रेसिंग गाउन में बाहर अइलिए हल अस्वीकार करे लगी चहलिअइ लेकिन सोचऽ हिअइ ई बात सम्राट् तक पहुँचतइ आउ हमर सरकारी सेवा के रेकर्ड में भी जइतइ ठीक हइ महानुभाव लोग हम पद सँभालऽ हिअइ स्वीकार करऽ हिअइ हम बोलऽ हिअइ अइसीं होवे बोलऽ हिअइ हम स्वीकार करऽ हिअइ खाली हमरा भिर अ अ अ हमर आँख हमेशे खुल्लल रहऽ हइ हम बस आउ वास्तव में जब कभी विभाग से गुजरऽ हिअइ त लगऽ हइ मानूँ भूकंप आ गेले ह सब कुछ कँप्पे लगऽ हइ आउ पत्ता नियन हिल्लऽ हइ  मेयर आउ दोसर सब भय से कँप्पे लगऽ हका  ख़्लिस्ताकोव के जोश आउ बढ़ जा हइ  ओह हमरा मजाक करना पसीन नयँ  हम ओकन्हीं सब के भविष्य में कइसनो गलती कइला पर धमकी आउ दंड बता देलिअइ  हमरा से खुद राज्य परिषद् भय खा हइ  आउ वास्तव में काहे नयँ हम हइए हिअइ अइसन हम केकरो चलते फिकिर नयँ करऽ हिअइ हम सब के कहऽ हिअइ हम खुद के जानऽ हिअइ खुद के  हम सगरो हिअइ सगरो  हम रोज दिन राजमहल जा हिअइ  हमरा बिहाने तुरतम्मे फ़ील्ड मार्शल बना देवल जइतइ ऊ फिसल जा हइ आउ फर्श पर धड़ाम से गिरहीं गिरहीं वला रहऽ हइ कि आदरपूर्वक अफसर सब द्वारा सँभाल लेल जा हइ  मेयर पास जइते आउ पूरे देह से थरथरइते बोले के प्रयास करऽ हइ लेकिन महा महा महा महा ख़्लिस्ताकोव अचानक आउ तेज स्वर में की बात हइ मेयर लेकिन महा महा महा महा ख़्लिस्ताकोव ओइसने स्वर में हमरा तो कुच्छो समझ में नयँ आवऽ हइ सब कुछ बकवास हइ  मेयर महा महा महा हिम महामहिम की अपने अराम करे के किरपा नयँ करथिन अइकी कमरा हइ आउ जरूरत के सब कुछ हइ  ख़्लिस्ताकोव बकवास अराम करना  ठीक हइ हम अराम करे लगी तैयार हिअइ  महानुभावो अपने हियाँ के लंच भोजन बड़ी निम्मन हलइ हम संतुष्ट हिअइ संतुष्ट हिअइ  घोषणा करते लबरदान लबरदान बगल के कमरा में घुस जा हइ ओकर पीछू पीछू मेयर  सूची पिछला अगला दृश्य पुलिस के सिपाही दरवाजा के दुन्नु पट खोलते जा हइ  ख़्लिस्ताकोव के प्रवेश ओकरा पीछू मेयर फेर अनुदान संस्था के न्यासी स्कूल इंस्पेक्टर दोबचिन्स्की आउ नाक पर पट्टी लगइले बोबचिन्स्की  मेयर सिपाही लोग के फर्श पर पड़ल कागज के टुकड़ा तरफ इशारा करऽ हका ओकन्हीं ओकरा झपटके पकड़ते जा हइ आउ आपस में टकरा जइते जा हइ  ख़्लिस्ताकोव निम्मन संस्था हइ  हमरा पसन पड़ऽ हइ कि अपने के हियाँ यात्री सब के शहर के सब कुछ देखावल जा हइ  दोसर शहरवन में हमरा कुछ नयँ देखइते गेलइ  मेयर अपने के हम ई कहे के जुर्रत करऽ हिअइ कि दोसर शहरवन में मेयर आउ अधिकारी लोग अधिकतर अपन अपन तथाकथित स्वार्थ के चिंता करते जा हका  लेकिन हियाँ कहल जा सकऽ हइ कि एकरा सिवाय आउ दोसर विचार नयँ रहऽ हइ कि शिष्ट व्यवहार आउ सतर्कता से प्राधिकारी के ध्यान कइसे आकृष्ट कइल जाय  ख़्लिस्ताकोव नाश्ता बहुत निम्मन हलइ हम बिलकुल रजके खइलिअइ  की अपने हीं रोज दिन अइसन होवऽ हइ मेयर खास करके प्रिय अतिथि खातिर  ख़्लिस्ताकोव हमरा खाना पसन हइ  वस्तुतः हमन्हीं एहे लगी तो जीयऽ हिअइ कि खुशी के फूल तोड़ल जाय  ई मछली के की नाम हइ अरतेमी फ़िलिप्पोविच दौड़के पास में जइते जी लबरदान  ख़्लिस्ताकोव बहुत स्वादिष्ट  हमन्हीं नाश्ता काहाँ करते गेलिअइ कहीं अस्पताल में तो नयँ अरतेमी फ़िलिप्पोविच जी बिलकुल सही अनुदान संस्था में  ख़्लिस्ताकोव आद हइ आद हइ हुआँ कइएक बेड पड़ल हलइ  आउ रोगी लोग चंगा हो गेते गेलइ हुआँ ओकन्हीं लगऽ हइ बहुत कम हलइ  अरतेमी फ़िलिप्पोविच लगभग दस लोग रह गेते गेले ह एकरा से जादे नयँ बाकी लोग चंगा हो गेते गेलइ  एकर व्यवस्था अइसीं कइल हइ अइसने नियम हइ  जबसे हम प्रशासन अपन हाथ में लेलिअइ शायद अपने के विश्वास भी नयँ होतइ सब कोय मक्खी नियन चंगा हो जइते जा हइ  रोगी जइसीं अस्पताल आवऽ हइ कि ऊ चंगा हो जा हइ आउ दवाय से ओतना नयँ जेतना कि ईमनदारी आउ व्यवस्था से  मेयर आउ हम ई सूचित करे के जुर्रत करऽ हिअइ कि मेयर के कर्तव्य एगो बड़गो सिरदर्द हइ केतना सारा काम पड़ल रहऽ हइ खाली सफाई मरम्मत रख रखाव के मामले में एक शब्द में सबसे बुद्धिमान अदमी के भी कठिनाई झेले पड़ जइतइ लेकिन भगमान के किरपा से सब कुछ ठीक ठाक चल रहले ह  दोसर मेयर तो वास्तव में अपन लाभ के चिंता करतइ लेकिन विश्वास करथिन कि जखने हम सुत्ते लगी भी पड़ जा हिअइ त सोचते रहऽ हिअइ हे भगमान की कइल जाय कि प्राधिकारी हमर उत्साह के देखथिन आउ हमरा से प्रसन्न होथिन ऊ हमरा पुरस्कृत करथिन चाहे नयँ वस्तुतः ई उनकर मर्जी पर निर्भर हइ कम से कम हमरा तो मानसिक शांति मिल्लत  जब शहर में सुव्यवस्था रहऽ हइ सड़क सब साफ सुथरा होवऽ हइ कैदी लोग के निम्मन से रक्खल जा हइ पियक्कड़ लोग कम रहऽ हइ त हमरा एकरा से जादे आउ की चाही वस्तुतः हम कोय सम्मान उम्मान नयँ चाहऽ ही  ई वास्तव में लुभावना होवऽ हइ लेकिन सदाचार के सामने ई सब कुछ राख आउ आडंबर हइ  अरतेमी फ़िलिप्पोविच स्वगत देखऽ ई निकम्मा कइसन तस्वीर बनावऽ हइ भगमान अइसन प्रतिभा दे ख़्लिस्ताकोव ई सच हइ  हम स्वीकार करऽ हिअइ कि हमरा खुद कभी कभी दार्शनिक चिंतन के धुन सवार होवऽ हइ कभी गद्य में त कभी कविता में निकस जा हइ  बोबचिन्स्की दोबचिन्स्की से सच हइ सब सच हइ प्योत्र इवानोविच टिप्पणी अइसन अइसन रहऽ हइ ई बात साफ हइ कि ऊ एगो विद्वान व्यक्ति हथिन  ख़्लिस्ताकोव किरपा करके बताथिन अपने हीं कइसनो मनोरंजन मंडली नयँ हइ जाहाँ मसलन ताश खेलल जा सकइ मेयर स्वगत ओहो समझ रहलियो ह प्यारे कि तूँ कउची पर निशाना साध रहलहो ह प्रकट भगमान बचावे हियाँ तो अइसन मंडली के कोय नाम निशान नयँ हइ  हम तो ताश कभी हाथ में नयँ पकड़लिअइ हमरा एहो नयँ मालुम कि ताश कइसे खेलल जा हइ  हम ओकरा दने उदासीन भाव से कभी नयँ देख सकलिअइ आउ अगर कभी संयोग से हीरा के अइसन कोय राजा चाहे आउ कुछ के देख लिहइ त अइसन नफरत होवऽ हइ कि हम थूक दे हिअइ  एक तुरी कइसूँ अइसन होलइ कि बुतरुअन के मनोरंजन करते हम ताश के पत्ता के घर बनइलिअइ लेकिन ओकर बाद रात भर हमरा अभिशप्त सपना अइते रहलइ  भगमान एकरा से बचावे एतना कीमती समय अइसन काम में कइसे बरबाद कइल जा सकऽ हइ लुका लुकीच स्वगत आउ हमरा से ई नीच कल्हे सो रूबल ताश के जुआ में जीत लेलक  मेयर बेहतर तो ई होतइ कि हम ई समय के राज्य के भलाई में लगइअइ  ख़्लिस्ताकोव नयँ अपने के लेकिन गलतफहमी हइ ई सब निर्भर करऽ हइ कि कोय ई बात के कउन पहलू से देखऽ हइ  अगर मसलन तखने रुक जाल जा हइ जब दाँव पर रकम डबल करे के जरूरत हइ तखने वस्तुतः नयँ कहल नयँ जा सकऽ हइ कभी कभी ताश के खेल बहुत लुभावना होवऽ हइ  सूची पिछला अगला दृश्य मिश्का आउ ओसिप ओसिप एकरा काहाँ रक्खल जाय मिश्का हियाँ चचा हियाँ  ओसिप ठहर जरी सुस्ताय लेवे दे  आह कइसन दयनीय जिनगी हइ जब पेट खाली रहऽ हइ त सब बोझा भारी लगऽ हइ  मिश्का चचा जरी बतावऽ की जेनरल सेनापति जल्दीए आवे वला हथिन ओसिप कउन जेनरल मिश्का तोर मालिक  ओसिप मालिक लेकिन ऊ कइसन जेनरल हथिन मिश्का त की वास्तव में जेनरल नयँ हथिन ओसिप जेनरल हथिन लेकिन खाली दोसरा तरह के  मिश्का की ई वास्तविक जेनरल से जादे हथिन कि कम ओसिप जादे  मिश्का कीऽ ओहे से हमन्हीं हीं अइसन हलचल मचल हइ  ओसिप सुन बेटा तूँ तो हमरा लगऽ हउ समझदार लड़का हकँऽ कुछ तो खाय के इंतजाम कर  मिश्का लेकिन चचा तोरा लगी कुच्छो तैयार नयँ हको  रूखा सूखा तूँ खइबहो नयँ आउ अइकी जब तोर मालिक खाय लगी टेबुल भिर बैठथुन त तोहरो लगी ओहे खाना लगावल जइतो  ओसिप अच्छऽ लेकिन रूखा सूखा तोहरा हीं की हको मिश्का पतकोबी के सूप आउ कचौड़ी  ओसिप ठीक हइ पतकोबी के सूप काशा आउ कचौड़िए सही कोय बात नयँ सब कुछ खइबइ  खैर ट्रंक के ढोके ले जाल जाय की कोय दोसर दरवाजा हइ मिश्का हकइ  दुन्नु मिलके ट्रंक ढोके बगल वला कमरा में ले जइते जा हइ  सूची पिछला अगला दृश्य आन्ना अंद्रेयेव्ना आउ मारिया अंतोनोव्ना आन्ना अंद्रेयेव्ना अच्छऽ माशिन्का मारिया नाम के पुकारू रूप माशा के ऊनार्थक रूप अब हमन्हीं के पोशाक से सज्जे धज्जे में लग जाय के चाही  ऊ बड़गो शहर से हथिन खुदा न खास्ते उनकर नजर में कुच्छो हास्यास्पद लगइ तो हलका झालर गोटा वला असमानी रंग के पोशाक तोरा लगी सबसे बेहतर लगतउ  मारिया अंतोनोव्ना धत् माय असमानी रंग के हमरा बिलकुल नयँ पसन मिसेज़ ल्यापकिन त्यापकिन असमानी रंग के पोशाक में घुम्मल बुलऽ हइ आउ ज़िमल्यानिका दंपती के बेटी भी असमानी रंग के पेन्हऽ हइ  नयँ बेहतर होत कि हम चमकीला रंग के पेन्हूँ  आन्ना अंद्रेयेव्ना चमकीला ठीके बोलऽ हीं खाली विरोध करे लगी  तोरा लगी ऊ बहुत जादे फबतउ काहेकि हम हलका पीला पोशाक पेन्हे लगी चाहऽ हूँ हमरा हलका पीला बड़ी निम्मन लगऽ हके  मारिया अंतोनोव्ना हइ मइया तोरा पर हलका पीला सुट करतउ आन्ना अंद्रेयेव्ना हलका पीला हमरा पर नयँ सुट करतइ मारिया अंतोनोव्ना नयँ सुट करतउ हम कहि हउ नयँ सुट करतउ एकरा लगी जरूरी हइ कि आँख बिलकुल कजरारी होवे  आन्ना अंद्रेयेव्ना अच्छऽ ई निम्मन बात बोललहीं आउ हम्मर आँख वास्तव में कजरारी नयँ हइ बिलकुल कजरारी हइ  कइसन बकवास करऽ हीं कइसे कजरारी नयँ हइ जबकि हम पत्ता से भविष्यवाणी करे में हमेशे चिड़िया के बीबी निकासऽ हिअइ मारिया अंतोनोव्ना हइ माय तूँ तो लाल पान के बीबी जादे लगऽ हीं  आन्ना अंद्रेयेव्ना बकवास बिलकुल बकवास हम कभियो लाल पान के बीबी नयँ हलूँ  तेजी से मारिया अंतोनोव्ना के साथ चल जा हका आउ परदा के पीछू नेपथ्य से बोलऽ हका  अचानक ई कइसन कल्पना लाल पान के बीबी हे भगमान उनकन्हीं के चल गेला पर दरवाजा खुल्ललऽ हइ आउ मिश्का धूरी गरदा साफ करऽ हइ  दोसर दरवाजा से ओसिप सिर पर ट्रंक लेले प्रवेश करऽ हइ  सूची पिछला अगला दृश्य ओहे सब आउ दोबचिन्स्की आन्ना अंद्रेयेव्ना अच्छऽ मेहरबानी करके बतावऽ तोहरा लाज उज आवऽ हको कि नयँ हम खाली एगो तोरा पर विश्वास करऽ हलियो एगो सज्जन व्यक्ति के रूप में सब कोय अचानक दौड़ल बहरसी भाग गेते गेलइ आउ तूहूँ ओकन्हीं के पीछू पीछू आउ अभी तक केकरो से कुछ समझ में नयँ आवऽ हके  की तोरा लाज नयँ आवऽ हको हम तोर वानेच्का आउ लिज़ान्का के धर्म माता बनलियो लेकिन अइकी तूँ हमरा साथ अइसे व्यवहार करऽ हो दोबचिन्स्की भगमान कसम धर्म माता हम एतना तेजी से दौड़ल दौड़ल अपने के आदर अभिव्यक्त करे खातिर अइलिअइ कि हम हँफियाऽ रहलिए ह  ई हमर सम्मान के बात हइ मारिया अंतोनोव्ना मारिया अंतोनोव्ना निम्मन स्वास्थ्य के कामना प्योत्र इवानोविच आन्ना अंद्रेयेव्ना अच्छऽ की बात हइ बतावऽ हुआँ की आउ कइसन बात हइ दोबचिन्स्की अंतोन अंतोनोविच अपने खातिर एगो चिट भेजलथिन हँ  आन्ना अंद्रेयेव्ना अच्छऽ अच्छऽ लेकिन ऊ केऽ हथिन जेनरल सेनापति दोबचिन्स्की जी नयँ जेनरल नयँ हथिन लेकिन जेनरल नियन लगऽ हथिन अइसन शिक्षा आउ रोबदार शिष्टाचार हइ  आन्ना अंद्रेयेव्ना ओ मतलब ई बिलकुल ओहे हइ जिनका बारे हमर पति के लिखित सूचना मिलले हल  दोबचिन्स्की सचमुच  ई बात के हम आउ प्योत्र इवानोविच सबसे पहिले पता लगइलिअइ  आन्ना अंद्रेयेव्ना अच्छऽ बतावऽ की आउ कइसे दोबचिन्स्की जी भगमान के किरपा से सब कुशल हइ  शुरू शुरू में ऊ अंतोन अंतोनोविच के साथ जरी रुखाई से पेश अइलथिन जी मैडम गोस्सा कइलथिन आउ बोललथिन कि सराय में भी सब कुछ खराब हइ आउ उनका साथ नयँ जइथिन कि आउ ऊ उनका चलते जेल नयँ जाय लगी चाहऽ हथिन लेकिन बाद में उनका जब अंतोन अंतोनोविच के निर्दोषता के पता चललइ आउ जब उनका साथ जरी मनी बतिअइलथिन त तुरतम्मे अपन विचार बदल लेलथिन आउ भगमान के किरपा से आगू सब कुछ ठीक चललइ  उनकन्हीं अभी अनुदान संस्था के मुआइना करे लगी गेते गेलथिन हँ लेकिन हम स्वीकार करऽ हिअइ अंतोन अंतोनोविच पहिलहीं सोचब करऽ हलथिन कि कहीं कोय गुप्त रिपोर्ट तो नयँ हलइ हम खुद्दे जरी डर गेलिए हल  आन्ना अंद्रेयेव्ना लेकिन तोरा लगी डरे के की बात हइ तूँ तो सरकारी सेवा में नयँ हकहो  दोबचिन्स्की अइसीं जानवे करऽ हथिन जब एगो बड़गो हस्ती बोलऽ हथिन त भय लगऽ हइ  आन्ना अंद्रेयेव्ना खैर एकरा से की ई सब तो लेकिन बकवास हइ  ई बतावऽ कि ऊ देखे में कइसन हथिन बुजुर्ग हथिन कि नवजवान दोबचिन्स्की नवजवान नवयुवक उमर तेइस बरस लेकिन बोलऽ हथिन बुजुर्ग नियन  अगर अपने के अनुमति होवइ ऊ बोलऽ हथिन त हम हियाँ जइबइ हुआँ जइबइ हाथ लहरावऽ हइ ई सब कुछ निम्मन हइ  हम ऊ बोलऽ हथिन लिखना आउ जरी पढ़ना पसीन करऽ हिअइ लेकिन बाधा हो जा हइ कि कमरा में ऊ बोलऽ हथिन जरी अन्हेरा रहऽ हइ  आन्ना अंद्रेयेव्ना आ ऊ खुद्दे देखे में कइसन हथिन गोर कि कार दोबचिन्स्की नयँ जरी जादे भूरा रंग के आउ आँख एतना चंचल छोटका जनावर नियन कि संकोच भी पैदा होवऽ हइ  आन्ना अंद्रेयेव्ना कउची लिक्खऽ हथिन हमरा लगी ई चिट में पढ़ऽ हका जल्दी जल्दी में हम तोरा सूचित कर रहलियो ह प्रिये कि हमर स्थिति बहुत दयनीय हलो लेकिन भगमान के दया पर भरोसा करके दू गो नमक लगल खीरा स्पेशल आउ आधा कवियार लगी एक रूबल पचीस कोपेक रुक जा हका हमरा तो कुछ नयँ समझ में आवऽ हके काहे लगी हियाँ परी नमकीन खीरा आउ कवियार दोबचिन्स्की ओह अंतोन अंतोनोविच जल्दीबाजी में एगो रफ कागज पर लिख देलथिन ओकरा पर कुछ तो बिल पहिले से लिक्खल हलइ  आन्ना अंद्रेयेव्ना ओह हाँ ठीक हइ  पढ़ना जारी रक्खऽ हका लेकिन भगमान के दया पर भरोसा करके लगऽ हइ आखिर में सब कुछ ठीक होतइ  एगो मुख्य अतिथि लगी जल्दी से जल्दी एगो कमरा पीला वाल पेपर वला तैयार करके रखिहऽ  दुपहर के भोजन के चिंता नयँ करिहऽ काहेकि अनुदान संस्था में अरतेमी फ़िलिप्पोविच के साथ हमन्हीं खइते जइबइ लेकिन शराब के औडर जरी जादे दे दीहऽ  बेपारी अबदुलिन के कह दीहो कि निम्मन से निम्मन वला शराब भेजइ नयँ तो हम ओकर पूरे तलघर के उजाड़ देबइ  तोहर हाथ के चूमते प्रिये तोहर अंतोन स्क्वोज़निक द्मूख़ानोव्स्की हे भगमान लेकिन ई तो जल्दी से जल्दी करे के जरूरत हइ ए केऽ हकँऽ हुआँ मिश्का दोबचिन्स्की दौड़के जा हइ आउ दरवाजा भिर से चिल्ला हइ मिश्का मिश्का मिश्का मिश्का के प्रवेश  आन्ना अंद्रेयेव्ना सुन दौड़ल बेपारी अबदुलिन हीं जो ठहर हम तोरा चिट दे दिहउ टेबुल भिर बैठऽ हका चिट लिक्खऽ हका आउ एहे दौरान बोलऽ हका ई चिट ड्राइवर सिदोर के दे दे ताकि एरा लेके ऊ तेजी से बेपारी अबदुलिन के हियाँ जाय आउ हुआँ से शराब लेके आवइ  आउ तूँ खुद अतिथि लगी ई कमरा के निम्मन से सजावे में अभिए लग जो  हुआँ परी पलंग वाश बेसिन आदि लगा दे  दोबचिन्स्की ठीक हइ आन्ना अंद्रेयेव्ना हम अब दौड़ल जाय हइ ई देखे लगी कि हुआँ मुआइना कइसन चल रहले ह  आन्ना अंद्रेयेव्ना जा जा हम तोहरा नयँ रोकबो  सूची पिछला अगला अंक पहिला अंक वला कमरा  दृश्य आन्ना अंद्रेयेव्ना आउ मारिया अंतोनोव्ना बिलकुल पहिलौके परिस्थिति में खिड़की बिजुन खड़ी हका  आन्ना अंद्रेयेव्ना हूँ अइकी पूरे एक घंटा से हमन्हीं इंतजार करब करऽ हिअइ आउ ई सब तोर अपन मूर्खतापूर्ण नखरेबाजी के चलते पूरा तरह से पोशाक से सज धज चुकलँऽ हल लेकिन नयँ अभियो तोरा समय गमावे के हउ ओकर कुच्छो बात पर बिलकुल हमरा सुनहीं के नयँ चाही हल  केतना चिढ़ बरऽ हइ जानल बूझल नियन एक्को आत्मा अदमी नयँ देखाय दे हइ मानूँ सब कोय मर गेले ह  मारिया अंतोनोव्ना हाँ सच हइ माय लगभग दू मिनट में सब कुछ पता चल जइतइ  जल्दीए अवदोत्या आवे वली हइ  खिड़की से हुलकऽ हइ आउ चीख उठऽ हइ  आह माय माय कोय तो आ रहले ह अइकी गल्ली के आखिर में  आन्ना अंद्रेयेव्ना काहाँ आब करऽ हइ तोरा तो हमेशे कइसनो सनक चढ़ल रहऽ हउ  अच्छऽ हाँ आब करऽ हइ  ई केऽ आब करऽ हइ ठिगना कद के टेलकोट में ई केऽ हइ अयँ ई तो वास्तव में खेदजनक हइ केऽ हो सकऽ हइ ई मारिया अंतोनोव्ना ई तो दोचिन्स्की हइ माय  आन्ना अंद्रेयेव्ना कउन दोबचिन्स्की तोरा तो हमेशे अचानक अइसन चित्र कल्पना में आ जा हउ दोबचिन्स्की बिलकुल नयँ  रूमाल लहरावऽ हइ  ए जी एन्ने आवऽ जल्दी से मारिया अंतोनोव्ना सच में माय दोबचिन्स्की हइ  आन्ना अंद्रेयेव्ना तूँ जान बूझके खाली बहस करऽ हँ  हम कहऽ हिअउ ई दोबचिन्स्की नयँ हइ  मारिया अंतोनोव्ना फेर केऽ हइ केऽ हइ माय देखहीं दोबचिन्स्की हइ  आन्ना अंद्रेयेव्ना अरे हाँ दोबचिन्स्की हइ अब हमरा देखाय दे रहल ह तूँ बहस काहे लगी करब करऽ हीं खिड़की से चिल्ला हका जल्दी जल्दी एतना अराम से आब करऽ ह  लेकिन की बात हइ ओकन्हीं काहाँ हथिन अयँ खैर ओज्जे से बोलहो न बात बराबर हइ  की बहुत नियमनिष्ठ हथिन अयँ आउ हमर पति हमर पति खिड़की से जरी हटते चिढ़के कइसन बेवकूफ हइ जब तक कमरा में नयँ घुसतइ तब तक कुछ नयँ बतइतइ सूची पिछला अगला दृश्य मेयर ख़्लिस्ताकोव दोबचिन्स्की मेयर अब अपने हमन्हीं के शहर के कुछ संस्था के मुआइना करे लगी चाहथिन जइसे कि अनुदान संस्था आदि ख़्लिस्ताकोव हुआँ परी देखे लायक की हइ मेयर ई देखथिन कि हमन्हीं हियाँ काम काज कइसे चल्लऽ हइ व्यवस्था कइसन हइ ख़्लिस्ताकोव बहुत खुशी से हम तैयार हिअइ  बोबचिन्स्की दरवाजा से अपन सिर चिपका ले हइ  मेयर अगर अपने के इच्छा होवइ त हुआँ से जिला स्कूल भी चलल जा सकऽ हइ ई देखे लगी कि हमन्हीं हीं ज्ञान विज्ञान के विभिन्न विषय के कइसन सुव्यवस्था के साथ पढ़ावल जा हइ  ख़्लिस्ताकोव बहुत अच्छा बहुत अच्छा  मेयर बाद में अगर अपने के पसीन पड़इ त जेल आउ लोकल कैदखाना में भेंट देल जा सकऽ हइ देखथिन कि हमन्हीं हीं अपराधी लोग के कइसे रक्खल जा हइ  ख़्लिस्ताकोव लेकिन जेल काहे लगी एकरा से बेहतर तो हमन्हीं अनुदान संस्था के मुआइना करते जइबइ  मेयर जइसन अपने के मर्जी  अपने के की इच्छा हइ अपन खुद के गाड़ी में कि हमरा साथ द्रोश्की एक चाहे दू सीट वला उपरे दने खुल्लल घोड़ागाड़ी में चलथिन ख़्लिस्ताकोव जी हाँ बेहतर हम अपने के साथ द्रोश्की में जइबइ  मेयर दोबचिन्स्की से प्योत्र इवानोविच अपने लगी अब जगह नयँ हइ  दोबचिन्स्की कोय बात नयँ हम इंतजाम कर लेबइ  मेयर धीमे स्वर में दोबचिन्स्की से सुनथिन अपने दौड़ल जाथिन जेतना तेजी से हो सकइ आउ ई दू गो नोट सौंप देथिन एक अनुदान संस्था में ज़िमल्यानिक के आउ दोसरा हमर श्रीमती जी के  ख़्लिस्ताकोव से की हम अपने के उपस्थिति में अपन पत्नी के एक लाइन लिक्खे लगी अनुमति लेवे के निवेदन कर सकऽ हिअइ कि ऊ आदरणीय अतिथि के स्वागत लगी तैयारी कर सकथिन ख़्लिस्ताकोव लेकिन काहे लगी खैर अइकी रोशनाई हइ खाली कागज हमरा मालूम नयँ की ई बिल पर काम चल सकऽ हइ मेयर हम एकरे पर लिख लेबइ  लिक्खऽ हका आउ साथे साथ बड़बड़ा हका  आउ अइकी देखवे करबइ कि नश्ता आउ एगो छोटगर लेकिन मोटगर बोतल के बाद की गुल खिल्लऽ हइ हमन्हीं हीं देशी ठर्रा हइ देखे में जादे नयँ लगऽ हइ लेकिन एगो हाथी के गोड़ थरभसाके उलट देतइ  खाली हमरा ई जाने के हइ कि ऊ केऽ हइ आउ हमरा खुद के ओकरा से केतना हद तक बचावे के जरूरत हइ  लिखना समाप्त कइला पर दोबचिन्स्की के दे हका जे दरवाजा भिर जा हइ लेकिन एतने में दरवाजा कब्जा निकस गेला से गिर जा हइ आउ दोसरा दने से चुपके चोरी अंदर के बातचीत सुन रहल बोबचिन्स्की एकरे साथ फर्श पर पड़ जा हइ  सब कोय चिल्ला उठऽ हइ  बोबचिन्स्की उठ जा हइ  ख़्लिस्ताकोव की बात हइ कहीं अपने के चोट तो नयँ लगलइ बोबचिन्स्की जी कुछ नयँ कुछ नयँ कोय हानि नयँ खाली नाक के उपरे जरी सुन हलका चोट लगलइ हम ख़्रिस्तियान इवानोविच के हियाँ दौड़ल जइबइ जी उनका पास बैंडेज हइ ओकरा से ठीक हो जइतइ  मेयर बोबचिन्स्की तरफ फटकार के इशारा करते ख़्लिस्ताकोव से जी ई कुछ नयँ हइ  हृदयपूर्वक निवेदन करऽ हिअइ चलल जाय  आउ अपने के नौकर के कहऽ हिअइ कि ट्रंक ले अइतइ  ओसिप से प्यारे भाई तूँ सब कुछ हमरा पास मेयर के पास लेके आवऽ कोय भी तोरा रस्ता बता देतो  हम हृदय से निवेदन करऽ हियो ऊ ख़्लिस्ताकोव लगी आगू रस्ता दे हका आउ ओकर पीछू पीछू जा हका लेकिन मुड़के झिड़की के साथ बोबचिन्स्की से बोलऽ हका आउ तूँ आउ कोय दोसर जग्गह नयँ मिललो गिरे लगी आउ चल अइलऽ हुआँ शैतान जाने काहे लगी  बहरसी चल जा हका उनकर पीछू बोबचिन्स्की  परदा गिर जा हइ  सूची पिछला अगला 