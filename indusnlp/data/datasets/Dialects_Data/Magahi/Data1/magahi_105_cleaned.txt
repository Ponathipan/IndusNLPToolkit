कालापानी साइबेरिया में जेल के जिनगी भाग अध्याय अस्पताल ऊ सब कुछ जे हम दंड आउ यातना के बारे लिख रहलिए ह हम्मर जमाना में हलइ  अभी हम सुनलिए ह कि ई सब कुछ बदल गेलइ आउ बदल रहले ह  लेखक दस्तयेव्स्की के टिप्पणी हम अभी दंड के बारे साथ साथ ई सब रोचक कर्तव्य के विभिन्न कार्यवाहक के बारे चर्चा करे लगी शुरू कइलिअइ वस्तुतः ई कारण से कि अस्पताल में भरती हो गेला पर खाली तखनिएँ हमरा ई सब कारवाही के पहिलौका प्रत्यक्ष ज्ञान प्राप्त होलइ  ओकर पहिले तक हमरा एकरा बारे खाली सुन्नल सुनावल जनकारी हलइ  हमन्हीं के शहर में आउ ओकर आसपास स्थित सब्भे बटालियन कैदी विभाग आउ दोसर दोसर मिलिट्री कमांड से डंडा से दंडित सब्भे अभियुक्त के हमन्हीं के दू वार्ड में लावल जा हलइ  ऊ पहिलौका बखत में जब हम ऊ सब कुछ के जे हमर आसपास घट्टऽ हलइ अभियो तक लालच दृष्टि से देखऽ हलिअइ त अपना लगी ई सब विचित्र कार्यप्रणाली ई सब दंडित आउ दंड लगी तैयार कइल जा रहल लोग स्वाभाविक रूप से हमरा पर अत्यंत प्रबल छाप छोड़ऽ हलइ  हम व्याकुल भ्रमित आउ भयभीत हलिअइ  आद पड़ऽ हइ कि तखनिएँ हम अचानक आउ उताहुल अधीर होके ई सब नयका घटना के विस्तृत विवरण में प्रवेश करे लगी दोसर दोसर कैदी लोग के बातचीत आउ कहानी सुन्ने लगी शुरू कइलिअइ हम खुद ओकन्हीं के सवाल करऽ हलिअइ निर्णय पर पहुँचऽ हलिअइ  एकरा अलावे सब्भे श्रेणी के दंड के निर्णय आउ ओकरा पर कार्यान्वयन ई सब कार्यान्वयन के सब्भे सूक्ष्म अंतर ई सब पर खुद कैदी लोग के विचार जाने के हमर इच्छा हलइ दंड खातिर जाय वला के मनोवैज्ञानिक दशा मानसिक अवस्था के कल्पना करे के प्रयास करऽ हलिअइ  हम पहिलहीं उल्लेख कर चुकलिए ह कि दंड के पहिले विरले कोय समत्व भावशून्यता बनइले रहऽ हइ ओइसनको लोग के नयँ छोड़के जे पहिले अधिक आउ कइएक तुरी पिटइले ह  हियाँ साधारणतः अभियुक्त पर एक प्रकार के तीव्र लेकिन शुद्ध शारीरिक भय अवांछित आउ दुर्निवार जे मानव के पूरे नैतिक मूलतत्त्व के दमन कर दे हइ  हमरा बादो में ई कुछ साल के पूरे जेल के जिनगी के दौरान ओइसनकन अदमियन के ध्यान से निरीक्षण करे बेगर नयँ रहल गेलइ जे अपन पूर्वार्ध दंड झेलके अस्पताल में भरती हो जा हलइ आउ अपन पीठ के घाव ठीक हो गेला पर दोसरे दिन निश्चित कइल अपन शेष उत्तरार्ध दंड के फटका खाय लगी अस्पताल छोड़के जा हलइ  दंड के ई दू भाग में विभाजित करना हमेशे डाक्टर के निर्णय पर होवऽ हइ जे दंड के बखत उपस्थित रहऽ हइ  अगर अपराध लगी फटका प्रहार के संख्या बड़गर रहऽ हइ जे से कैदी एक्के तुरी में नयँ सहन कर सकऽ हइ त एकरा दू भाग में बाँट देल जा हइ हियाँ तक कि तीन भाग में भी जे ई बात पर निर्भर हइ कि खास दंड के बखत डाक्टर की कहऽ हइ मतलब डंडा से पिटाय करे वला सैनिक सब के कतार के बीच से होके दंडित होवे वला कैदी आगू जाना जारी रख सकऽ हइ कि अइसन करे से ओकर जिनगी लगी खतरा साबित होतइ  साधारणतः पाँच सो हजार आउ डेढ़ हजार भी एक्के तुरी में समाप्त कर देल जा हइ लेकिन अगर दंड दू चाहे तीन हजार में होवऽ हइ त दंड के कार्यान्वयन के दू भाग में बाँट देल जा हइ आउ तीन में भी  ओकन्हीं जे पहिलौका आधा दंड के बाद अपन पीठ के घाव ठीक हो गेला पर बाकी आधा दंड भुगते लगी अस्पताल से बाहर चल आवऽ हलइ ऊ दिन आउ ओकर पहिले वला दिन साधारणतः उदास म्लान आउ चुपचाप रहऽ हलइ  ओकन्हीं में एक प्रकार के बुद्धि के कुंठा एक प्रकार के अस्वाभाविक अन्यमनस्कता देखल जा हलइ  बातचीत में अइसन अदमी नयँ भाग ले हइ आउ जादेतर चुप रहऽ हइ सबसे विचित्र बात ई हइ कि अइसनका अदमी के साथ कैदी लोग खुद्दे नयँ बोलऽ हइ आउ न ओइसन विषय पर बात शुरू करे लगी चाहऽ हइ जे ओकरा लगी इंतजार कर रहले ह  फालतू कोय शब्द नयँ कोय आश्वासन नयँ अइसनका पर साधारणतः बहुत कम ध्यान भी देते जा हइ  ई वस्तुतः अभियुक्त लगी बेहतर होवऽ हइ  अपवाद होवऽ हइ जइसन कि अइकी मसलन ओरलोव जेकरा बारे हम पहिलहीं उल्लेख कर चुकलिए ह  दंड के पूर्वार्ध के बाद ओकरा खाली एहे बात के मलाल हलइ कि ओकर पीठ के घाव लम्मा समय तक नयँ भरब करऽ हइ आउ ओकरा जल्दीए अस्पताल से छुट्टी लेवे में नयँ बन रहले ह ताकि जल्दी से जल्दी बाकी फटका भुगत लेइ आउ पार्टी के साथ निर्वासन लगी निश्चित कइल जगह पर चल जाय आउ रस्ता से भाग जाय  लेकिन ई अदमी के एगो उद्देश्य मन बहला रहले हल आउ भगमान जाने कि ओकर दिमाग में की हलइ  ई एगो विचित्र आउ जीवनशक्तिसंपन्न प्रकृति हलइ  ऊ बहुत खुश हलइ एगो अत्यंत उत्तेजित अवस्था में हलाँकि ऊ अपन भावना के वश में कइले हलइ  बात ई हलइ कि ऊ पूर्वार्ध दंड भुगते के पहिलहीं सोच रहले हल कि ऊ डंडा के मार से बच नयँ पइतइ आउ ओकरा जरूर मरने हइ  प्राधिकारी के द्वारा उठावल कदम के बारे कइएक तरह के अफवाह ओकर कान तक पहिलहीं पहुँच चुकले हल जब ओकरा पर मोकदमा चलिए रहले हल तखनिएँ ऊ मौत के खातिर खुद के तैयार कर रहले हल  लेकिन पहिलौका आधा दंड भुगत लेला पर ओकरा हिम्मत बन्ह गेलइ  जब ऊ अस्पताल में अइलइ तखने पिटाय से अधमरू होल हलइ हम पहिले कभियो अइसन घाव नयँ देखलिए हल लेकिन ऊ अपन दिल में खुशी के साथ अइले हल ई आशा के साथ कि ऊ जिंदा बच जइतइ कि अफवाह झूठा हलइ कि अइकी ओकरा अभी डंडा के फटका से जिंदा छोड़ देल गेलइ ओहे से अभी कैद में लम्मा समय तक रहला के बाद ओकरा रस्ता पलायन स्वतंत्रता खेत आउ जंगल के बारे सपना आवे लगलइ अस्पताल से छुट्टी के दू दिन बाद ऊ ओहे अस्पताल में पहिलौके बिछौना पर मर गेलइ दंड के उत्तरार्ध नयँ सहन कर पइलकइ  लेकिन एकर उल्लेख हम पहिलहीं कर चुकलिए ह  आउ तइयो ओहे कैदी लोग जे ठीक दंड के पहिले एतना कष्ट से दिन आउ रात गुजारऽ हलइ ठीक दंड के मरदानगी के साथ सहन करऽ हलइ ओकन्हीं में से सबसे बुजदिल भी  हम ओकन्हीं के आगमन के पहिलौका रात के भी विरले कराह सुन्नऽ हलिअइ अकसर अत्यधिक क्रूरतापूर्वक पिटइलो पर भी सामान्यतः लोग पीड़ा के सहन कर लेते जा हइ  पीड़ा के मामले में हम बहुत पूछताछ कइलिअइ  हमरा कभी कभी निश्चित रूप से मालूम करे के मन करऽ हलइ कि ई पीड़ा केतना बड़गर हइ केकरा से आखिरकार एकर तुलना कइल जा सकऽ हइ सचमुच हमरा मालूम नयँ हम काहे लगी अइसन चाहऽ हलिअइ  हमरा बस एक्के बात आद पड़ऽ हइ कि अइसन व्यर्थ के उत्सुकतावश नयँ हलइ  हम दोहरावऽ हिअइ हम विक्षुब्ध आउ चकित हलिअइ  लेकिन हम चाहे केकरो से काहे नयँ पुछलिअइ हमरा संतोषजनक उत्तर नयँ मिल पइलइ  जलावऽ हइ आग नियन झुलसावऽ हइ बस एतने हम जान पइलिअइ आउ सब्भे के एहे एक्के गो उत्तर हलइ  जलावऽ हइ बस  एहे पहिलौका समय में एम त्सकी के साथ नजदीकी बढ़ला पर हम ओकरो से पूछताछ कइलिअइ  बहुत दरद करऽ हइ ऊ उत्तर देलकइ आउ संवेदना आग नियन जरे के होवऽ हइ मानूँ पीठ बिलकुल तीव्र अग्नि में जर रहल ह  एक शब्द में सब लोग एक्के शब्द बोलऽ हलइ  लेकिन हमरा आद पड़ऽ हइ हम तखनिएँ एगो विचित्र निरीक्षण कइलिअइ जेकर विश्वसनीयता पर हम विशेष बल नयँ देबइ लेकिन खुद कैदी लोग के सामान्य विचार एकरा प्रबल रूप से समर्थन करऽ हइ ई बात ई हइ कि बेंत के मार अगर बड़गो परिमाण में देल जा हइ त ई हमन्हीं बीच सबसे अधिक कष्टकारक दंड हइ  अइसन लग सकऽ हइ कि ई प्रथमदृष्ट्या अनर्गल आउ असंभव हइ  लेकिन तइयो पाँच सो बल्कि चारो सो बेंत के मार अदमी लगी प्राणघातक हो सकऽ हइ आउ पाँच सो से उपरे लगभग पक्का हइ  एक तुरी में पाँच सो बेंत के मार से एगो सबसे बरियार शारीरिक गठन वला अदमी भी जिंदा नयँ बच सकऽ हइ  जबकि पाँच सो डंडा के मार से जीवन के बिन कोय खतरा के बच जा सकऽ हइ  बिन मजबूत शारीरिक गठन वला अदमी भी जिनगी पर बिन कोय खतरा के हजार डंडा सहन कर सकऽ हइ  मध्यम शक्ति वला आउ स्वस्थ शारीरिक गठन वला अदमी के दू हजार डंडा भी जान नयँ मार सकऽ हइ  सब कैदी बोलऽ हलइ कि बेंत के मार डंडा से बत्तर होवऽ हइ  बेंत जादे टिस्सऽ हइ ओकन्हीं बोलऽ हलइ जादे कष्टकारी होवऽ हइ  वास्तव में बेंत डंडा के अपेक्षा जादे कष्टकारी होवऽ हइ  ई जादे जोर से जलन पैदा करऽ हइ स्नायु पर अधिक प्रभाव डालऽ हइ ओकरा अमापनीय रूप से उत्तेजित करऽ हइ संभावना से उपरे कंपन पैदा करऽ हइ  हमरा मालूम नयँ कि अभी कइसन हालत हइ लेकिन हाल के पुरनका जमाना में अइसनकन कुलीन लोग हलइ जेकरा अपन शिकार के कोड़ा मारे के संभावना में कुछ अइसन प्राप्त होवऽ हलइ जे मार्किज़ द साद आउ ब्रैंविल्ये के आद देला दे हइ  हम सोचऽ हिअइ कि ई संवेदना में कुछ तो अइसन हइ जे मिठगर आउ दर्दनाक दुन्नु साथे साथ होवऽ हइ जेकरा से ई भलमानुस लोग के दिल थम जा हइ  अइसन लोग हकइ जे बाघ नियन खून चट्टे लगी तरसऽ हइ  जे अइसन शक्ति के आउ अपनहीं नियन अदमी ओइसहीं निर्मित क्राइस्ट के कानून के मोताबिक भाय के शरीर रक्त आउ आत्मा पर ई असीमित आधिपत्य के एक तुरी अनुभव कइलके ह जे शक्ति के आउ भगमान के प्रतिमा के वाहक दोसरा जीव पर अत्यंत अवमानना करे के पूर्ण संभावना के अनुभव कइलके ह ऊ कइसूँ अनजाने में अपन संवेदना पर नियंत्रण खो दे हइ  अत्याचार एगो आदत हइ ई विकास के साथ संपन्न हइ ई आखिरकार एगो रोग में विकसित हो जा हइ  हम ई बात पर अडिग हिअइ कि एगो अत्यंत उत्तम व्यक्ति आदत से एगो जानवर क्रूर व्यक्ति के हद तक रूखा आउ मंदबुद्धि हो जा सकऽ हइ  रक्त आउ शक्ति मदहोश कर दे हइ रूखाई आउ लंपटता विकसित हो जा हइ बुद्धि आउ भावना लगी अत्यंत अस्वाभाविक घटना सुगम हो जा हइ आउ आखिरकार मिठगर लगे लगऽ हइ  मानव आउ नागरिक हमेशे लगी अत्याचारी में मर जा हइ आउ मानवीय गुण पश्चात्ताप पुनर्जीवन ओकरा लगी लगभग असंभव हो जा हइ  एकरा अलावे उदाहरण अइसन स्वच्छंदता के संभावना पूरे समाज के प्रभावित करऽ हइ अइसन शक्ति सम्मोहक होवऽ हइ  ऊ समाज जे भावशून्यता से अइसन घटना के देखऽ हइ अपन खुद के नींव पर हीं संक्रमित होवऽ हइ  एक शब्द में एक अदमी के दोसरा अदमी पर देल गेल शारीरिक दंड के अधिकार समाज के एगो बुराई हइ एकरा में के हरेक बीज नागरिकता के हरेक प्रयास लगी संहार के एगो सबसे बरियार साधन हइ आउ एकर अनिवार्य आउ दुर्निवार अधोगति के पूरा आधार हइ  जल्लाद के समाज के लोग दूर से प्रणाम करऽ हइ लेकिन जल्लाद भलमानुस के साथ अइसन बात नयँ हइ  खाली हाल में एकर विरुद्ध विचार व्यक्त कइल गेले ह लेकिन ई सब खाली किताबे में व्यक्त कइल गेले ह जे वास्तिवकता से दूर हइ  ओकन्हिंयों में से जे ई अभिव्यक्त करते जा हइ अभियो सब कोय अपने आप में निरंकुशता के आवश्यकता के पिपासा बुझा नयँ सकले ह  हियाँ तक कि हरेक निर्माता हरेक उद्यमी के ई बात में अनिवार्य रूप से एक प्रकार के उत्तेजनशील प्रसन्नता अनुभव करे के चाही कि ओकर श्रमिक कभी कभी पूरा तरह से अपन पूरे परिवार सहित खाली ओकरे पर निर्भर करऽ हइ  ई वास्तव में अइसन हइ एगो पीढ़ी ओतना शीघ्रता से ओकरा से खुद के अलगे नयँ कर ले हइ जे ओकरा में विरासत के रूप में बइठल रहऽ हइ ओतना शीघ्रता से अदमी ओकरा नयँ त्यागऽ हइ जे ओकर खून में प्रवेश कइले हइ जे अइसन कहल जाय कि ओकरा माय के दूध के रूप में विरासत में मिलले ह  अइसन अकालिक महापरिवर्तन नयँ होवऽ हइ  अपन दोष आउ पैतृक पाप के स्वीकार करना अभियो कम होवऽ हइ बहुत्ते कम ओकरा से बिलकुल अलग होना आवश्यक हइ  आउ ई ओतना शीघ्रतापूर्वक नयँ होवऽ हइ  हम जल्लाद के बारे चर्चा कइलिअइ  जल्लाद के गुण भ्रूण में लगभग हरेक समसामयिक व्यक्ति में पावल जा हइ  लेकिन व्यक्ति के पाशविक गुण समान रूप से नयँ विकसित होवऽ हइ  अगर ओकन्हीं अपन विकास में केकरो दोसर गुण के वश में कर लेते जा हइ त अइसन अदमी वस्तुतः भयंकर आउ विकृत हो जा हइ  जल्लाद दू प्रकार के होवऽ हइ कुछ लोग अपन मन से काम करे वला होवऽ हइ त दोसरा जोर जबरदस्ती से करे वला लचारी में  स्वैच्छिक जल्लाद वस्तुतः हरेक हालत में निम्नतर होवऽ हइ अनैच्छिक के तुलना में जेकरा से हलाँकि लोग घृणा करऽ हइ आतंक के हद तक घृणा करऽ हइ घिन के हद तक अनजान लगभग रहस्यमय भय के हद तक  एक जल्लाद के प्रति ई लगभग अंधविश्वासी भय आउ दोसरा के प्रति अइसन भावशून्यता लगभग प्रशंसा काहाँ से आवऽ हइ अइसन उदाहरण हइ जे असीम विचित्र हइ हमरा अइसन लोग के बारे मालूम हइ जे दयालु भी ईमानदार भी समाज में आदरणीय भी हलइ आउ तइयो ओकन्हीं मसलन भावशून्यता से ई बात के नयँ ले हलइ अगर दंडित व्यक्ति बेंत के मार खइला पर नयँ चिल्ला हलइ आउ दया लगी प्रार्थना नयँ करऽ हलइ भीख नयँ माँगऽ हलइ  दंडित के अपरिहार्य रूप से चिल्लाय आउ दया के भीख माँगे के चाही  अइसन मानल बात हलइ ई उचित आउ आवश्यक मानल जा हइ आउ जब एक तुरी शिकार चिल्लाय लगी नयँ चहलकइ त कार्यवाहक अधिकारी जेकरा हम जानऽ हलिअइ आउ जे दोसर मामला में शायद एगो दयालु अदमी मानल जा सकऽ हलइ ओहो ई मामला में व्यक्तिगत रूप से अपमानित समझलकइ  शुरू शुरू में ऊ हलके दंड देवे लगी चाह रहले हल लेकिन सामान्य रूप से प्रत्याशित महामहिम प्रिय पिता दया करथिन हमेशे लगी भगमान से अपने लगी प्रार्थना करे देथिन इत्यादि नयँ सुनके ऊ क्रोधित हो गेलइ आउ पचास बेंत आउ फालतू देलकइ ओकरा तरफ से चीख आउ विनती प्राप्त करे के आशा करते आउ प्राप्त कर लेलकइ  एकरा बेगर काम नयँ चलते हल जी ओकर ई ढिठाई हइ ऊ हमरा बहुत गंभीरतापूर्वक उत्तर देलकइ  जाहाँ तक असली जल्लाद के संबंध हइ अनैच्छिक लचारी में काम करे वला के त एतना जानल बात हइ ई एगो कैदी हइ जेकरा पर मोकदमा चलावल गेले हल आउ निर्वासन के दंड सुनावल गेले हल लेकिन जेकरा जल्लाद के रूप में रख लेवल गेलइ दोसरा जल्लाद के अन्तर्गत प्रशिक्षु नौसिखिया के रूप में काम करके आउ ओकरा से सीखके जेल में हमेशे लगी रख लेल गेलइ जाहाँ ओकरा विशेष रूप से रक्खल जा हइ एगो विशेष कमरा में अपन खुद के गृहस्थी वला के रूप में लेकिन लगभग हमेशे गार्ड के निरीक्षण में  वस्तुतः एगो जीवंत अदमी मशीन नयँ हइ जल्लाद अपन कर्तव्य के चलते पिटाई करऽ हइ हलाँकि कभी कभी ऊ जोश में भी आ जा हइ लेकिन हलाँकि बिन अपन संतुष्टि के नयँ पिटाई करऽ हइ तइयो लगभग कभियो नयँ अपन शिकार के प्रति व्यक्तिगत घृणा रक्खऽ हइ  प्रहार के दक्षता अपन पेशा के ज्ञान अपन साथी लोग आउ जनता के सामने प्रदर्शन करे के इच्छा ओकर स्वाभिमान के उत्तेजित करऽ हइ  ऊ कला खातिर निम्मन से करे के कोशिश करऽ हइ  एकरा अलावे ऊ निम्मन से जानऽ हइ कि ऊ सार्वत्रिक बहिष्कृत हइ कि अंधविश्वासी भय सगरो ओकरा से मिल्लऽ हइ आउ ओकर साथ रहऽ हइ आउ गारंटी नयँ देल जा सकऽ हइ कि ई ओकरा प्रभावित नयँ करतइ ओकर क्रूरता आउ वहशी प्रवृत्ति के नयँ बढ़इतइ  बुतरुअनो जानऽ हइ कि ऊ अपन माय बाप के त्याग देलके ह  विचित्र बात हइ केतनो जल्लाद से हम काहे नयँ मिललिए होत ओकन्हीं सब के सब विकसित अदमी हलइ विवेकशील बुद्धिमान आउ असाधारण स्वाभिमानी हियाँ तक कि अभिमानी भी  की ओकन्हीं में ई अभिमान ओकन्हीं प्रति सार्वत्रिक घृणा के प्रतिक्रिया के रूप में विकसित होवऽ हइ की ई ओकन्हीं द्वारा शिकार में उत्पन्न कइल भय के बोध के कारण से बढ़ऽ हइ आउ ओकरा अर्थात् शिकार पर प्रभुत्व जमावे के भावना से हमरा नयँ मालूम  शायद ऊ परिस्थिति के खास देखावा आउ नाटकीय ढंग भी जेकरा साथ ओकन्हीं जनता के सामने टिकठी फाँसी के तख्ता पर प्रकट होवऽ हइ ओकन्हीं में कुछ अहंकार के विकसित होवे में सहायक होवऽ हइ  आद पड़ऽ हइ एक तुरी कुछ अवधि तक हमरा एगो जल्लाद से अकसर मिल्ले आउ ओकरा निरीक्षण करे के मोक्का मिललइ  ई हलइ एगो मध्यम कद के हट्ठा कट्ठा दुब्बर चालीस साल के एगो व्यक्ति काफी मनोहर चेहरा वला आउ बुद्धिमान आउ जेकर केश घुँघराला हलइ  ऊ हमेशे असाधारण रूप से रोबदार आउ शांत हलइ बाहर से एगो भलमानुस नियन ओकर पहनावा रहऽ हलइ हमेशे संक्षेप में तर्कसंगत आउ मधुर बोली में भी उत्तर दे हलइ लेकिन कइसूँ उच्च स्तर के मधुरता के साथ मानूँ हमरा सामने कोय मामले में डींग हाँकऽ हलइ  गार्ड अफसर लोग अकसर हमरा सामने ओकरा साथ बात करते जा हलइ आउ सचमुच ओकरा साथ कोय तरह मानूँ आदर के साथ  ऊ ई बात के समझऽ हलइ आउ प्राधिकारी के सामने जान बूझके अपन नम्रता शुष्कता आउ स्वाभिमान के दोगना कर दे हलइ  जेतने अधिक मधुरता से प्राधिकारी ओकरा साथ बात करइ ओतने अड़ियल ऊ खुद देखे में लगइ आउ हलाँकि अत्यंत परिष्कृत नम्रता से कभियो नयँ ऊ विचलित होवइ लेकिन हमरा ई पक्का विश्वास हइ कि अइसन पल में बात कर रहल प्राधिकारी से ऊ खुद के अमापनीय ढंग से उपरे समझइ  ई ओकर चेहरा पर लिक्खल रहऽ हलइ  अइसन होवऽ हलइ कि कभी कभी बहुत झरक वला गरमी के दिन में ओकरा शहर के अवारा कुत्ता सब के मारे लगी अनुरक्षक दल के साथ एगो लमगर पतरा पोल लेके भेजल जाय  ई छोटका शहर में अत्यंत बड़गर संख्या में कुत्ता हलइ जेकर बिलकुल कोय मालिक नयँ हलइ आउ जेकर अबादी असाधारण गति से बढ़ जाय  गरमी के समय ऊ सब खतरनाक हो जाय आउ ऊ सब के खतम करे लगी प्राधिकारी के आदेश के अनुसार जल्लाद के भेजल जाय  लेकिन ई घटिया किसिम के ड्यूटी प्रतीयमानतः ओकरा जरिक्को अपमानजनक नयँ लगइ  ई देखते बन्नऽ हलइ कि थक्कल माँदल अनुरक्षक के साथ ऊ कइसन हेकड़ी के साथ शहर के गल्ली में घुम्मइ अपन एक नजर में सामने आ गेल औरतियन आउ बुतरुअन के डेरइते आउ कइसे अराम से आउ घमंड से भी सब मिल्ले वला लोग के देखइ  लेकिन जल्लाद के जिनगी अराम चैन वला होवऽ हइ  ओकन्हीं के पास पइसा होवऽ हइ खा हइ ओकन्हीं बहुत निम्मन दारू पीयऽ हइ  ओकन्हीं के पइसा घूस से मिल्लऽ हइ  कोय असैनिक अभियुक्त जेकरा लगी दंड के निर्णय हो जा हइ सबसे पहिले बल्कि कुच्छो बल्कि अपन आखरी दमड़ी जल्लाद के दे हइ  लेकिन कुछ लोग के साथ धनी अभियुक्त के सथ ओकन्हीं खुद्दे ले हइ कैदी के संभाव्य स्रोत के ध्यान में रखके रकम निश्चित करऽ हइ तीस रूबल तक ले हइ आउ कभी कभी जादहूँ  बहुत अधिक धनी लोग के साथ तो बहुत कुछ मोल जोल भी होवऽ हइ  बहुत हलके से जल्लाद वस्तुतः दंड नयँ दे सकऽ हइ एकरा लगी ओकरा अपन पीठे से जवाब देवे पड़ऽ हइ  लेकिन तइयो कोय निश्चित घूस खातिर ऊ शिकार के वचन दे हइ कि ऊ ओकरा बहुत दर्दनाक रूप से नयँ पीटतइ  ओकर प्रस्ताव के लगभग हमेशे स्वीकार कइल जा हइ नयँ तो वास्तव में ऊ बर्बर तरीका से दंड दे हइ आउ ई पूरे तरह से ओकर अधिकार में होवऽ हइ  अइसन हो सकऽ हइ कि ऊ एगो बिलकुल गरीब अभियुक्त पर भी बहुत बड़गो रकम के माँग रक्खइ रिश्तेदार आवऽ हइ मोल जोल करऽ हइ झुक जा हइ आउ कइसन मुसीबत के बात हो जा हइ अगर ओकरा संतुष्ट नयँ कर पइते जा हइ  ओइसन हालत में ओकरा बहुत मदत करऽ हइ अंधविश्वासी भय जे ओकन्हीं में ऊ पैदा करऽ हइ  कइसन कइसन अचरज के बात लोग जल्लाद के बारे नयँ करते जा हइ लेकिन खुद कैदी लोग हमरा आश्वस्त करते गेलइ कि जल्लाद एक्के प्रहार में जान मार दे सकऽ हइ  लेकिन सबसे पहिले कब एकर जाँच कइल गेलइ लेकिन अइसन हो सकऽ हइ  एकरा बारे लोग बहुत दृढ़तापूर्वक बोलऽ हलइ  जल्लादे खुद हमरा विश्वास देलइलकइ कि ऊ अइसन कर सकऽ हइ  एहो बतइते गेलइ कि ऊ पूरा जोर से लहराके अपराधी के पीठ पर प्रहार कर सकऽ हइ लेकिन अइसे कि प्रहार के बाद एगो छोटकुन्नो बाम नयँ उखड़इ आउ अपराधी जरिक्को सनी दरद नयँ महसूस करइ  लेकिन ई सब करतब आउ सूक्षमता के बारे बहुत जादहीं कहानी पहिलहीं से मालूम हइ  लेकिन अगर जल्लाद हलके से दंड देवे खातिर घूस ले हइ तइयो पहिला प्रहार ऊ ओकरा पूरा लहराके आउ पूरा जोर लगाके दे हइ  ई ओकन्हीं बीच एगो रिवाज हो गेलइ  अगला प्रहार में ऊ नरमी बरतऽ हइ खास करके अगर ओकरा पहिलहीं भुगतान कइल जा चुकले ह  लेकिन ओकरा पहिलहीं भुगतान कइल गेलइ चाहे नयँ ओकर पहिलौका प्रहार ओकरे रहऽ हइ  सचमुच हमरा मालूम नयँ कि ओकन्हीं हीं अइसन काहे लगी कइल जा हइ  की ई बात लगी कि शिकार के अगला प्रहार के तुरते अभ्यस्त बना देल जाय ई बात के ध्यान में रखते कि बहुत कठोर प्रहार के बाद हलका वला ओतना दर्दनाक नयँ महसूस होतइ कि कहीं ई बात तो नयँ हइ कि ऊ खाली शिकार के सामने ओकरा भय पैदा करके देखा देवे लगी चाहऽ हइ शुरुए में ओकरा हक्का बक्का कर देवे लगी कि ऊ समझ जाय कि केकरा साथ ओकरा पाला पड़ले ह एक शब्द में खुद के ताकत देखा देवे लगी कइसनो हालत में जल्लाद दंड के काम शुरू करे के पहिले उत्तेजित अवस्था में अनुभव करऽ हइ अपन अधिकार शक्ति के अनुभव करऽ हइ खुद के प्रभु होवे के बोध होवऽ हइ ऊ पल में ऊ अभिनेता हइ जनता ओकरा पर अचरज करऽ हइ आउ देखके भयभीत होवऽ हइ आउ वस्तुतः शिकार के सामने अपन पहिला प्रहार के पहिले बिन खुशी के नयँ चिल्ला हइ सँभल जो जला देबउ जे अइसन मौका पर सामान्य आउ निर्णायक शब्द होवऽ हइ  कल्पना करना कठिन हइ कि मानवीय प्रकृति के केतना हद तक विकृत कर देल जा सकऽ हइ  जेल के ई पहिलौका समय में अस्पताल में हम ई सब कैदी के कहानी मग्न होके सुन्नऽ हलिअइ  हमन्हीं सब के हुआँ बिछौना पर पड़ल रहना बहुत ऊबाऊ हलइ  हरेक दिन एक पर दोसरा एक्के नियन सुबह में डाक्टर सब के फेरी से कुछ बदलाव अनुभव होवऽ हलइ आउ ओकन्हीं के ठीक तुरते बाद दुपहर के भोजन  भोजन जाहिर हइ अइसनका एकरसता में यथेष्ट ध्यानभंग करऽ हलइ  राशन कइएक तरह के रहऽ हलइ जे बेमारी के अनुसार पड़ल रोगी के हिसाब से बाँटल रहऽ हलइ  कुछ लोग के कोय तरह के अनाज के साथ खाली शोरबा सूप मिल्लऽ हलइ दोसरा कुछ लोग के खाली पतरा दलिया तेसरा खाली सूजी के दलिया जेकरा बहुत सारा लोग चाहे वला हलइ  कैदी लोग हुआँ जादे दिन पड़ल रहे से सुकवार हो गेले हल आउ निम्मन निम्मन खाना पसीन करे लगले हल अर्थात् चिकनकोर बन गेले हल  स्वास्थ्य लाभ करे वला आउ लगभग स्वस्थ हो चुकल रोगी के उबालल बीफ़ के टुकड़ा देल जा हलइ जेकरा हमन्हीं हीं साँढ़ बोलल जा हलइ  सबसे निम्मन राशन हलइ स्कर्वी के रोगी लगी पियाज मुरई आदि के साथ बीफ़ आउ कभी कभी एक गिलास वोदका  पावरोटी भी रोग के ध्यान में रखते कार चाहे आधा उज्जर रहऽ हलइ आउ ठीक से सेंकल  राशन के निर्धारण में ई औपचारिकता आउ सूक्ष्मता रोगी लोग के खाली हास्यास्पद लगऽ हलइ  वस्तुतः कुछ रोग के मामले में रोगी खुद कुछ नयँ खा हलइ  लेकिन तइयो ओइसनका रोगी जेकरा भूख सतावऽ हलइ ओहे खा हलइ जे ऊ चाहऽ हलइ  कुछ लोग अपन अपन राशन के अदला बदली कर लेते जा हलइ से से जे राशन एक रोग लगी उपयुक्त रहइ ऊ बिलकुल दोसरा के हियाँ चल जाय  कुछ दोसर लोग जेकरा कमती राशन देल जाय ऊ बीफ़ चाहे स्कर्वी राशन खरीद लेइ क्वास पीअइ अस्पताल के बीयर पीअइ ओइसनकन लोग से खरीदके जेकरा लगी ऊ निश्चित कइल जाय  कुछ लोग तो दू अदमी के राशन खा जाय  ई राशन पइसा के बल पर खरीदल चाहे फेर से खरीदल जाय  बीफ़ वला राशन काफी महँग होवऽ हलइ एकर कीमत कागजी पाँच कोपेक हलइ  अगर हमन्हीं के वार्ड में कोय बेचे वला नयँ रहइ त दोसरका कैदी वार्ड में एगो गार्ड के भेजल जाय नयँ तो सैनिक वार्ड में मतलब फ्री वार्ड में जइसन कि हमन्हीं हीं बोलल जा हलइ  अपन राशन बेचे लगी चाहे वला रोगी हमेशे मिल्लऽ हलइ  ओकन्हीं खाली पावरोटी पर रह जा हलइ लेकिन पइसा कमा हलइ  गरीबी वस्तुतः सार्वत्रिक हलइ लेकिन जेकरा पास पइसा रहऽ हलइ कलाची खरीदे लगी बजार भेजऽ हलइ हियाँ तक कि मिठाय आदि लगी भी  हमन्हीं के गार्ड ई सब काम बिन कोय व्यक्तिगत लाभ के कर दे हलइ  दुपहर के खाना के बाद सबसे ऊबाहट के समय आवऽ हलइ कोय काम नयँ करे के रहे से कोय सो जा हलइ त कोय बकबक करे लगऽ हलइ कोय झगड़े लगऽ हलइ कोय जोर जोर से कहानी सुनावे लगऽ हलइ  अगर कोय नयका रोगी नयँ लावल जा हलइ त आउ जादे उकताहट होवऽ हलइ  नयका अदमी के आगमन कुछ तो छाप छोड़ऽ हलइ खास करके अगर ऊ केकरो परिचित नयँ रहऽ हलइ  ओकरा दने लोग तक्कऽ हलइ ओकरा जाने के प्रयास करऽ हलइ कि ऊ केऽ हइ कइसे काहाँ से आउ कउन कारण से ऊ अइलइ अर्थात् ओकर की अपराध हइ  ई हालत में लोग के अभिरुचि एक जेल से दोसरा जेल में स्थानांतरित कइल कैदी में हलइ ओकन्हीं के हमेशे कुछ न कुछ सुनावे जुकुर बात रहऽ हलइ हलाँकि अपन खुद के आंतरिक मामला के बारे नयँ एकरा बारे अगर खुद ऊ अदमी नयँ बतावऽ हलइ त कभियो कोय नयँ पूछते जा हलइ आउ खाली काहाँ से अइते गेलइ केकरा साथे रस्ता कइसन हलइ अर्थात् यात्रा कइसन रहलइ काहाँ जइते जा हइ आदि आदि  कुछ लोग के हिएँ परी नयका कहानी सुनला पर प्रसंगवश अपन खुद के अतीत के कुछ न कुछ आद पड़ जा हलइ विभिन्न स्थानांतरण पार्टी कार्यवाहक अफसर लोग के बारे पार्टी के मुखिया के बारे  बेंत से पहिलहीं दंडित लोग भी ओहे समय के आसपास आवऽ हलइ साँझ के  ओकन्हीं हमेशे काफी प्रबल छाप छोड़ते जा हलइ जइसन कि पहिलहीं उल्लेख कइल जा चुकले ह लेकिन हरेक दिन अइसन लोग के नयँ लावल जा हलइ आउ ऊ दिन जब ओकन्हीं में से कोय नयँ आवऽ हलइ त हमन्हीं के कइसूँ उकताहट होवऽ हलइ मानूँ ई सब रोगी लोग एक दोसरा के चेहरा से तंग आ चुकले हल हियाँ तक कि लड़ाइयो झगड़ा चालू कर दे हलइ  हमन्हीं हीं लोग पगलवो के अइला से खुश हो जा हलइ जेकन्हीं के जाँच लगी लावल जा हलइ  दंड से बच्चे लगी पागलपन के ढोंग करे के चाल के आश्रय कभी कभार अभियुक्त द्वारा लेल जा हलइ  अइसन कुछ लोग के तुरतम्मे भंडाफोड़ हो जा हलइ चाहे बेहतर कहल जाय ओकन्हीं खुद्दे अपन व्यवहार के राजनीति परिवर्तित करे के निर्णय कर लेते जा हलइ आउ कैदी दू तीन दिन के अभिनय के बाद अचानक बिन कोय कारण के बुद्धिमान बन जा हलइ शांत हो जा हलइ आउ उदासी के साथ अस्पताल से छुट्टी लगी निवेदन करे लगऽ हलइ  न तो कैदी लोग आउ न डाक्टर लोग अइसनका अदमी के धिक्कारऽ हलइ चाहे लजावऽ हलइ ओकरा हाल के चाल के आद देलाके चुपचाप अस्पताल से छुट्टी दे देल जा हलइ चुपचाप ओकरा भेज देल जा हलइ आउ दू तीन दिन के बाद हमन्हीं हीं दंड भुगतला के बाद आ जा हलइ  अइसन घटना हलाँकि साधारणतः विरले घट्टऽ हलइ  लेकिन जाँच खातिर लावल गेल असली पागल लोग पूरे वार्ड खातिर एगो वास्तविक दैवी दंड हलइ  ई सब में से कुछ हँसमुख चंचल चिल्लाय वला नच्चे वला आउ गावे वला पागल के कैदी लोग शुरू शुरू में लगभग हर्षातिरेक से स्वागत करऽ हलइ  अइकी ई तो मनोविनोद हइ ओकन्हीं बोलऽ हलइ अभिए लावल मुँह बनइते एगो अदमी के देखते  लेकिन हमरा अइसनकन अभागल लोग के देखना अत्यधिक कठिन आउ दर्दनाक लगऽ हलइ  हम पागल लोग के तरफ भावशून्य होके कभी नयँ देख सकलिअइ  लेकिन जे पगलवा के लावे बखत हँसी के साथ स्वागत कइल गेले हल ओकर अनवरत मुँहबनौअल आउ अशांत शरारत तुरतम्मे हम सब के ऊबा देलकइ आउ दुइए दिन में आखिरकार हमन्हीं के धीरज के बान्ह टूट गेलइ  ओकन्हीं में से एगो के हमन्हीं हीं लगभग तीन सप्ताह तक रक्खल गेलइ आउ हम सब के बस वार्ड से बाहर भाग जाय पड़ऽ हलइ  मानूँ सोद्देश्य एहे समय एगो आउ पागल के लावल गेलइ  ई पागल हमरा पर एगो खास छाप छोड़लकइ  हमर जेल के जिनगी के तेसरा साल में ई होलइ  जेल के हमर जिनगी के पहिला साल में चाहे बेहतर कहल जाय पहिलौके कुछ महिन्ना के दौरान वसंत में हम एगो पार्टी दल के साथ दू विर्स्ता दूर अइँटा के फैक्ट्री में भट्ठी में काम करे वला लोग के साथ वाहक के रूप में काम करे लगी जा हलिअइ  आगामी ग्रीष्मकाल में अइँटा बनावे खातिर भट्ठी के मरम्मत करे के जरूरत हलइ  ई सुबह फैक्ट्री में एम त्स्की आउ बी॰ हमरा हुआँ के एगो निवासी ओवरसीयर सर्जेंट ओस्त्रोश्की से परिचय करइलकइ  ई साठ साल के एगो वृद्ध उँचगर दुब्बर पातर अत्यंत सुंदर आउ तेजस्वी रंगरूप के एगो पोलिस्तिनी पोलैंड वासी हलइ  ऊ साइबेरिया में लम्मा समय से सेवा में हलइ आउ हलाँकि ऊ सामान्य जनता के पृष्ठभूमि से अइले हल सन् के भूतपूर्व सेना में सैनिक हलइ लेकिन एम त्स्की आउ बी॰ ओकरा प्यार करऽ हलइ आउ आदर के दृष्टि से देखऽ हलइ  ऊ हमेशे कैथोलिक बाइबिल पढ़ते रहऽ हलइ  हम ओकरा साथ गपशप करते रहऽ हलिअइ आउ ऊ बहुत मधुर बोली में बात करऽ हलइ बहुत समझदारी से बहुत मनोरंजक बात करऽ हलइ बहुत नेकदिली आउ ईमानदारी से बर्ताव करऽ हलइ  तहिना से ओकरा करीब दू साल तक ओकरा नयँ देखलिअइ खाली ओकरा बारे सुनलिअइ कि कोय मामले में ओकर जाँच चल रहले ह आउ अचानक ओकरा हमन्हीं के वार्ड में एगो पागल के रूप में लावल गेलइ  ऊ चीखते हँसते अंदर अइलइ आउ अत्यंत अभद्र ढंग से अत्यंत कमरिंस्कया हाव भाव के साथ वार्ड में एन्ने ओन्ने नच्चे लगलइ  कैदी लोग हर्षातिरेक में हलइ लेकिन हमरा बहुत खराब लगलइ तीन दिन के बाद सब के ई समझ में नयँ आ रहले हल कि ओकरा भिर से कन्ने दूर चल जइते जाँव  ऊ झगड़ऽ हलइ हाथापाई करऽ हलइ चिल्ला हलइ गाना गावऽ हलइ रतियो के मिनट मिनट अइसन घृणास्पद हरक्कत करऽ हलइ कि सबके ओकरा से बस घिन आवे लगलइ  ऊ केकरो से नयँ डरऽ हलइ  ओकरा जकड़जामा भी पेन्हा देते गेलइ लेकिन एकरा से हमन्हीं लगी स्थिति आउ बत्तर हो गेलइ हलाँकि बिन जैकेट के ऊ झगड़ा चालू कर दे हलइ आउ लगभग सबके साथ हाथापाई करे लगऽ हलइ  ई तीन सप्ताह के दौरान कभी कभी पूरा वार्ड समवेत स्वर में उठ खड़ी होलइ आउ हेड डाक्टर के निवेदन कइलकइ कि हमन्हीं के खजाना बहुमूल्य आगंतुक के दोसरा कैदी वार्ड में स्थानांतरित कर देल जाय  आउ हुआँ परी अप्पन तरफ से दू दिन के बाद निवेदन करते गेलइ कि ओकरा हमन्हीं हीं वापिस भेज देल जाय  आउ चूँकि हमन्हीं हीं एक्के तुरी दूगो पागल हलइ अशांत आउ झगड़ालू त एक वार्ड दोसरा के साथ पगलवन के बारी बारी से अदला बदली करते रहलइ  लेकिन दुन्नु बद से बत्तर हो गेलइ  सब कोय चैन के साँस लेलकइ जब ओकन्हीं के हमन्हीं हीं से आखिरकार कहीं तो दूर भेज देल गेलइ हमरा एगो आउ विचित्र पागल के आद पड़ऽ हइ  एक रोज गरमी में एगो अभियुक्त के लावल गेलइ स्वस्थ आउ देखे में बहुत भद्दा लगभग पैतालीस साल के एगो अदमी चेचक के दाग सहित कुरूप चेहरा लाल फुल्लल आँख आउ अत्यंत उदास आउ गंभीर मुखमुद्रा  ओकरा हमर बगले में जगह देल गेलइ  ऊ बहुत शांत अदमी मालूम पड़लइ केकरो से बात नयँ करऽ हलइ आउ बइठल रहऽ हलइ मानूँ कुछ तो सोचते  अन्हार छाय लगलइ आउ अचानक ऊ हमरा तरफ मुड़लइ  सीधे बिन कोय भूमिका के लेकिन अइसन मुखमुद्रा के साथ जइसे ऊ हमरा कोय अत्यंत रहस्य के बात बतावे जा रहले ह ऊ हमरा सुनावे लगलइ कि ओकरा हाल में दू हजार फटका के दंड भुगते के हइ लेकिन अब ई नयँ होतइ काहेकि कर्नल जी॰ के बेटी ओकरा लगी सिफारिश कर रहले ह  हम ओकरा तरफ किंकर्तव्यविमूढ़ होल देखे लगलिअइ आउ उत्तर देलिअइ कि अइसन परिस्थिति में हमरा लगऽ हइ कर्नल के बेटी कुच्छो करे के हालत में नयँ हइ  हम अभियो कुछ नयँ अनुमान लगा पइलिए हल ओकरा पागल के रूप में बिलकुल नयँ लावल गेले हल बल्कि एगो सामान्य रोगी के रूप में  हम ओकरा पुछलिअइ कि ओकरा कउन बेमारी हइ  ऊ हमरा उत्तर देलकइ कि ओकरा मालूम नयँ कि ओकरा कउनो कारण से तो हियाँ भेज देवल गेले ह कि ऊ बिलकुल स्वस्थ हइ आउ कर्नल के बेटी ओकरा से प्यार करऽ हइ कि ऊ कर्नल के बेटी एक दू सप्ताह पहिले गार्ड हाउस से गुजर रहले हल आउ ओहे समय ऊ ई अभियुक्त लोहा के छड़ लगल खिड़की से बाहर देख लेलके हल  ऊ कर्नल के बेटी जइसीं ओकरा देखलकइ कि तुरतम्मे ओकरा पर आशिक हो गेलइ  आउ तब से कइएक बहाना से ऊ तीन तुरी गार्ड हाउस में आ चुकले ह पहिले तुरी ऊ अपन पिता के साथ भाय हीं अइले हल जे एगो अफसर हलइ आउ तखने गार्ड के रूप में खड़ी हलइ दोसरा तुरी अपन माय के साथ अइले हल उपहार बाँटे खातिर आउ सामने से गुजरते बखत ओकरा फुसफुसाके बतइलके हल कि ऊ ओकरा प्यार करऽ हइ आउ बचा लेतइ  विचित्र बात हलइ कि केतना सूक्ष्म विवरण के साथ ऊ हमरा ई पूरा ऊटपटांग कहानी सुनइलकइ जे जाहिर हइ पूरा के पूरा ओकर तुच्छ विघटित मस्तिष्क में उत्पन्न होले हल  दंड से अपन मुक्ति के मामले में ऊ पवित्र विश्वास करऽ हलइ  ई नवयुवती के ओकरा प्रति भावपूर्ण प्रेम के बारे ऊ शांति से आउ दृढ़तापूर्वक बतइलकइ आउ ई कहानी के बिलकुल बेतुकापन के बावजूद लगभग पचास बरिस के अइसन उदास खिन्नचित्त आउ कुरूप आकृति वला एगो अदमी से प्रेम में पागल नवयुवती के बारे अइसन रोमांटिक कहानी सुनना बहुत वहशीपन हलइ  विचित्र बात हइ कि ई भीरू आत्मा पर दंड के भय कइसन प्रभाव डाल सकऽ हइ  शायद ऊ वास्तव में खिड़की से केकरो देखलके होत आउ हरेक घड़ी बढ़ रहल भय से ओकरा में उत्पन्न पागलपन अचानक एक तुरी अपन निकास अपन रूप खोज लेलकइ  ई अभागल सैनिक जे शायद अपन जिनगी भर एक्को तुरी नवयुवती के बारे नयँ सोचलके हल अब अचानक पूरा उपन्यास गढ़ लेलके हल नैसर्गिक रूप से बल्कि ई तिनका के सहारा लेते  हम चुपचाप सुनते रहलिअइ आउ ओकरा बारे दोसर कैदी लोग के बता देलिअइ  लेकिन जब दोसरा लोग उत्सुकता देखावे लगलइ ऊ विशुद्धतापूर्वक चुप्पी साध लेलकइ  अगला दिन डाक्टर ओकरा देर तक पूछताछ कइलकइ आउ चूँकि ऊ ओकरा बतइलकइ कि ऊ कइसनो बेमारी से ग्रस्त नयँ हइ आउ जाँच के बाद वास्तव में अइसन पावल गेलइ त ओकरा अस्पताल से छुट्टी दे देवल गेलइ  लेकिन डाक्टर के वार्ड से चल गेला के बादे हमन्हीं के पता चललइ कि ओकर मेडिकल चार्ट में सानात स्वस्थ लिक्खल हइ ओहे से ई कहना असंभव हलइ कि ओकरा की होले हल  आउ हमन्हीं खुद्दे भी तो तखने पूरा अंदाज नयँ लगा पइते गेलिअइ कि मुख्य बात की हइ  तइयो पूरा मामला ओकरा हमन्हीं हीं भेजे वला प्राधिकारी द्वारा ओकरा बारे कइल गलती हलइ जे ई नयँ बतइलके हल कि ओकरा काहे लगी भेजल गेले हल  एकरा में कुछ तो असावधानी हो गेले हल  आउ हो सकऽ हइ कि भेजे वला प्राधिकारी के खाली अंदाज हलइ आउ ओकर पागलपन के बारे में निश्चित रूप से नयँ जानऽ हलइ खाली कोरा अफवाह पर कार्रवाई कर बइठले हल आउ ओकरा जाँच लगी भेज देलके हल  खैर बात चाहे जे भी रहइ ऊ अभागल के दू दिन बाद दंड लगी बाहर ले जाल गेलइ  ई दंड लगऽ हइ ओकरा अपन अप्रत्याशितता से ओकरा आघात पहुँचइलकइ ओकरा अंतिम पल तक भी विश्वासे नयँ होवइ कि ओकरा दंड देल जइतइ आउ जब ओकरा सैनिक लोग के कतार के बीच ले जाल गेलइ त ऊ चिल्लाय लगलइ अरे बाप अस्पताल में ओकरा अबरी हमन्हीं हीं नयँ रक्खल गेलइ बल्कि एकरा में कोय खाली बेड नयँ रहे के चलते दोसरा वार्ड में  लेकिन हम ओकरा बारे पूछताछ कइलिअइ आउ हमरा पता चललइ कि ऊ पूरे आठ दिन तक केकरो से एक्को शब्द नयँ बोललइ संकोच में पड़ल हलइ आउ अत्यंत उदास हलइ बाद में ओकरा कहीं तो दूर भेज देल गेलइ जब ओकर पीठ के घाव भर गेलइ  हमरा तो कम से कम ओकरा बारे आउ कुछ सुन्ने में नयँ अइलइ  जाहाँ तक सामान्यतः इलाज आउ दवाय के संबंध हइ त जेतना कि हम निरीक्षण कर पइलिअइ हलका बेमार लोग लगभग नुसखा के अनुसरण नयँ करऽ हलइ आउ दवाय नयँ ले हलइ लेकिन गंभीर रूप से बेमार आउ सामान्यतः वास्तव में बेमार लोग इलाज कराना बहुत पसीन करऽ हलइ अपन चूर्ण आउ फक्की बिलकुल ठीक ठाक से ले हलइ लेकिन सबसे जादे हमन्हीं हीं लोग बाहरी उपचार पसीन करते जा हलइ  अंग से रक्त चूस लेवे खातिर प्रयुक्त गिलास जोंक पुलटिस आउ रक्तमोक्षण रक्तशोषण जेकरा हमन्हीं के सामान्य जनता एतना पसीन करऽ हइ आउ एकरा में एतना विश्वास करऽ हइ हमन्हीं हीं इच्छापूर्वक स्वीकार कइल जा हलइ आउ ओहो खुशी से  हमरा एगो विचित्र परिस्थिति में दिलचस्पी होलइ  एकन्हिंएँ लोग जे डंडा आउ बेंत के फटका के कष्टकारी दर्द के धीरज से सहन कर लेते जा हलइ अकसर कपिंग गिलास से शिकायत करऽ हलइ मुँह बनावऽ हलइ आउ हियाँ तक कि कराहवो करऽ हलइ  बेमारी से ओकन्हीं सुकुमार हो गेले हल कि अइसीं ढोंग करऽ हलइ हमरा मालूम नयँ कि कइसे एकरा समझावल जाय  सचमुच हमन्हीं के कपिंग गिलास विशेष प्रकार के हलइ  फ़ेल्डशर कभी तो छोटकुन्ना यंत्र के जेकरा से त्वचा पर तात्कालिक काट कइल जा हइ या तो भुला देलकइ या तोड़ देलकइ या ई खुद अपने से टूट गेलइ ओहे से ऊ देह पर आवश्यक चीरा लगावे लगी नश्तर के प्रयोग करे लगी बाध्य हो गेलइ  हरेक कपिंग गिलास लगी लगभग बारह चीरा लगावल जा हइ  उचित यंत्र से ई करना दर्दनाक नयँ होवऽ हइ  बारह गो सूई अचानक चुभो देल जा हइ क्षण भर में आउ रोगी के दरद दोसरा कोय के सुनाय नयँ दे हइ  लेकिन नश्तर से चीरा लगाना दोसर बात हइ  नश्तर अपेक्षाकृत बहुत धीरे से काटऽ हइ दरद सुनाय दे हइ आउ चूँकि मसलन दस कपिंग गिलास खातिर एक सो बीस अइसन चीरा लगावे पड़ऽ हइ त सब मिलाके वस्तुतः बहुत दर्दनाक होवऽ हलइ  हम एकर अनुभव कइलिए हल लेकिन हलाँकि ई दर्दनाक आउ दुख के बात हलइ लेकिन तइयो एतना नयँ कि कराह नयँ रोकल जा सकऽ हलइ  कभी कभी कोय लमछड़ आउ हट्ठा कट्ठा के भी देखना हास्यास्पद लगऽ हलइ जब ऊ छटपटा हलइ आउ पिनपिनाय लगऽ हलइ  सामान्यतः एकर तुलना एगो अइसन अदमी से कइल जा सकऽ हइ जे कोय गंभीर मामला में दृढ़ आउ शांत भी हइ लेकिन घर पर जब ओकरा कुछ काम नयँ रहऽ हइ त उदास हो जा हइ आउ ओकरा सनक चढ़ जा हइ जे परसल जा हइ ऊ नयँ खा हइ झगड़ऽ हइ आउ गारी गल्लम करऽ हइ सब कुछ ओकर मन मोताबिक नयँ रहऽ हइ सब कोय ओकरा झुँझलाहट पैदा करऽ हइ सब कोय ओकरा रूखा लगऽ हइ सब कोय ओकरा यातना दे हइ एक शब्द में चरबी चढ़ गेला से बौखला जा हइ जइसन कि कभी कभी अइसनकन महाशय लोग के बारे कहल जा हइ जे हलाँकि सामान्य जनता के बीच भी मिल जा हइ आउ हमन्हीं के जेल में परस्पर सामान्य रूप से एक साथ रहे पर तो अकसर बहुत जादहूँ  अइसनो होवऽ हलइ कि वार्ड में अपने लोग अइसन दुधपिलुआ के चिढ़ावे लगऽ हइ आउ दोसरा कोय बस डाँट फटकार देल जा हइ त अइकी ऊ बस चुप्पी साध ले हइ मानूँ वास्तव में ऊ एहे इंतजार कर रहले हल कि ओकरा फटकारल जाय ताकि ऊ चुप हो जाय  खास करके उस्त्यान्त्सेव के ई पसीन नयँ पड़ऽ हलइ आउ दुधपिलआ के फटकारे के मौका कभियो नयँ खोवऽ हलइ  आउ साधारणतः केकरो साथ लड़ाय झगड़ा करे पर उतारू होवे के मौका नयँ खोवऽ हलइ  ई ओकरा लगी एगो मनोरंजन हलइ जाहिर हइ बेमारी के कारण आउ आंशिक रूप से मंदबुद्धि होवे के कारण ओकरा लगी ई एगो आवश्यकता हलइ  ऊ पहिले गंभीरतापूर्वक आउ एकटक देखइ आउ फेर एक प्रकार के शांत दृढ़ स्वर में ओकरा पर उपदेश झाड़े लगइ  ऊ सब कुछ में टाँग अड़ावऽ हलइ मानूँ ओकरा हमन्हीं साथ संलग्न कइल गेले हल ई लगी कि ऊ कानून व्यवस्था चाहे सामान्य नैतिकता पर नजर रक्खइ  सब बात में टाँग अड़ावऽ हइ हँसते हँसते कैदी लोग बोलइ  लेकिन ओकरा छोड़ देते जा हलइ आउ ओकरा साथ गारी गल्लम करे से बच्चऽ हलइ आउ अइसीं खाली कभी कभी हँस दे हलइ  अरे बहुत बकझक कइलकइ तीन गाड़ी में भी एकरा नयँ ढोके बाहर ले जाल जा सकऽ हइ  की बकझक कइलिअइ बेवकूफ के सामने टोपी नयँ उतारल जा हइ ई सब कोय जानऽ हइ  ऊ नश्तर से काहे लगी चिल्ला हइ जब मध पसीन हउ त करैलो पसीन करहीं मतलब परिस्थिति के अनुसार चलहीं  एकरा से तोरा की मतलब नयँ भाय लोग हमन्हीं कैदी सब में से एगो बीच में टोकलकइ कपिंग गिलास में कुछ नयँ हइ हम एकरा से गुजरलिए ह लेकिन अइकी दरद से बत्तर आउ कुछ नयँ हइ जब तोहर कान देर तक खिंच्चल जाय  सब कोय हँस पड़लइ  आउ तोर कान कभी खिंच्चल गेलउ आउ तूँ की सोचलहीं कि नयँ वस्तुतः खिंच्चल गेलइ  ओहे से तो तोर कान खंभा नियन खड़ी हकउ  ई कैदी शापकिन के कान वास्तव में बड़ी लमगर हलइ दुन्नु तरफ सीधे खड़ी  ऊ एगो आवारा हलइ अभियो नवयुवक समझदार आउ शांत हमेशे एक प्रकार के गुप्त परिहास के साथ बोलऽ हलइ जे ओकर कुछ कहानी के बहुत हास्योत्पादकता प्रदान करऽ हलइ  हम कइसे सोचतिए हल कि तोर कान खिंच्चल गेलउ आउ हम कइसे अइसन कल्पना करतिए हल मंदबुद्धि अदमी फेर से उस्त्यान्त्सेव बीच में बोललइ गोस्सा से शापकिन के संबोधित करते हलाँकि ऊ ओकरा से बिलकुल नयँ बात कर रहले हल बल्कि सामान्य रूप से सबके लेकिन शापकिन भी ओकरा दने नयँ तकलकइ  आउ तोर केऽ खिंचलकउ कोय तो पुछलकइ  केऽ जानल हइ कि केऽ इस्प्रावनिक पुलिस चीफ़  ई भाय लोग तब के बात हइ जब हम आवारा हलिअइ  तखने हम के॰ पहुँचलिअइ आउ हमन्हीं दू लोग हलिअइ हम आउ एगो दोसर ओहो आवारा हलइ एफ़िम बिन उपनाम के  रस्ता में तोलमिना गाँव में हमन्हीं एगो किसान के हियाँ कुछ थोड़े सनी अर्जित करते गेलिअइ  एगो गाँव के नाम हइ तोलमिना  अच्छऽ त हमन्हीं शहर में प्रवेश कइलिअइ आउ एन्ने ओन्ने नजर फिरइलिअइ हियों कुछ अर्जित कइल जा सकऽ हइ आउ फेर आगू जाल जा सकऽ हइ  गाँव में चारो दने मनमाना घूम सकऽ हइ लेकिन शहर में भयंकर हइ ई जाहिर हइ  खैर पहिले हमन्हीं एगो कलाली में गेते गेलिअइ  चारो तरफ नजर फेरलिअइ  हमन्हीं भिर एगो अदमी आवऽ हइ दिवालिया अइसन एगो जर्मन पोशाक में केहुनी भिर छेदे छेद  एन्ने आउ ओन्ने के बात  आउ पुच्छे के इजाजत देथिन ऊ बोलऽ हइ अपने सब के पास दस्तावेज तो हइ न दस्तावेज पासपोर्ट मूल रूसी लेखक के टिप्पणी नयँ हमन्हीं बोलऽ हिअइ कोय दस्तावेज नयँ हइ  सही हइ जी  हमरो पास नयँ हइ जी  हियाँ परी हमर आउ दूगो निम्मन दोस्त हइ ऊ बोलऽ हइ ओकन्हिंयों जेनरल कुकुश्किन के अधीन सेवा करऽ हइ  त अइकी हम निवेदन करे के साहस करऽ हिअइ कि हमन्हीं बहुत कम पीलिए ह आउ अभी तक एको अद्धी हाथ नयँ लगले ह  हमन्हीं के आधा बोतल पिलावे के किरपा करथिन  कुकुश्किन के अधीन मतलब जंगल में जाहाँ कुकुश्का कोयल गावऽ हइ  ऊ कहे लगी चाहऽ हइ कि ओकन्हिंयों आवारा हइ  मूल रूसी लेखक के टिप्पणी बड़ी खुशी से हमन्हीं बोलऽ हिअइ  बस हमन्हीं पीते गेलिअइ  आउ हियाँ ओकन्हीं हमन्हीं के एगो काम के इशारा कइलकइ सेंध मारके घुसना मतलब हमन्हीं के लाइन में  हियाँ परी शहर के अंत में ई घर हलइ आउ एगो धनी व्यापारी हियाँ रहऽ हलइ अगाध सम्पत्ति वला से रात के ओकरा हीं भेंट करे लगी फैसला कइलिअइ  आउ ओहे रात ऊ धनी व्यापारी के हियाँ हमन्हीं पाँचो पकड़ा गेलिअइ  हमन्हीं के थाना ले जाल गेलइ आउ बाद में खुद इस्प्रावनिक पुलिस चीफ़ के पास  हम ऊ बोलऽ हइ ओकन्हीं के खुद पूछताछ करबइ  ऊ बाहर आवऽ हइ पाइप के साथ ओकरा पीछू चाय आवऽ हइ हट्ठा कट्ठा गलमुच्छा  बइठ गेलइ  आउ हियाँ परी हमन्हीं के अलावे आउ तीन गो के लावल गेलइ सेहो आवारा हलइ  आउ ई आवारा अदमी तो अजीब हइ भाय लोग ओकरा कुच्छो आद नयँ रहऽ हइ बल्कि तूँ ओकर सिर काहे नयँ तराश देहो ऊ सब कुछ भूल जा हइ कुच्छो नयँ जानऽ हइ  इस्प्रावनिक सीधे हमरा संबोधित कइलकइ तूँ केऽ हकँऽ ऊ अइसे गरजलइ मानूँ पीपा से बोल रहल होवे  खैर जाहिर हइ ओहे बतइलिअइ जइसे बाकी सब कहऽ हइ हमरा कुच्छो नयँ आद हइ महामहिम सब कुछ भूल गेलिअइ  ठहर ऊ बोलऽ हइ हम तोरा से आउ बात करबउ तोर थोपड़ा तो जानल बुज्झल लगऽ हउ ऊ एकटक हमरा दने तक्कऽ हइ  आउ हम ओकरा अब से पहिले कभियो नयँ देखलिए हल  दोसरा के पुच्छऽ हइ तूँ केऽ लहराव आउ काट महामहिम  त ई तोर नाम हउ लहराव आउ काट एहे नाम हइ महामहिम  अच्छऽ ठीक हउ तूँ लहराव आउ काट आउ तूँ मतलब तेसरा अदमी  आउ हम ओकर पीछू महामहिम  लेकिन तोर नाम की हउ एहे हमर नाम हइ हम ओकर पीछू महामहिम  आउ केऽ तोरा अइसन नाम देलकउ नीच निम्मन लोग अइसन नाम से पुकारते जा हलइ महामहिम  दुनियाँ में निम्मन अदमी के कमी नयँ हइ महामहिम ई जग जाहिर हइ  आउ केऽ हइ अइसन निम्मन अदमी हम जरी भुला गेलिए ह महामहिम किरपा करके हमरा माफ कर देथिन  सबके भूल गेलहीं सबके भूल गेलिअइ महामहिम  लेकिन वस्तुतः तोर माय बाप तो हलउ ओकन्हीं के तो कम से कम आद आवऽ होतउ अइसन तो मानहीं के चाही कि हलथिन महामहिम लेकिन तइयो जरी भुला गेलिअइ शायद हइए हलथिन महामहिम  लेकिन तूँ अभी तक काहाँ रहऽ हलहीं जंगल में महामहिम  हमेशे जंगल में हमेशे जंगल में  अच्छऽ लेकिन जाड़ा में जाड़ा तो हम नयँ देखलिए ह महामहिम  अच्छऽ आउ तूँ तोर की नाम हउ कुल्हाड़ी महामहिम  आउ तोर पजा उबासी नयँ ले महामहिम  आउ तोर पजा पक्का महामहिम  तोहन्हीं में से केकरो नयँ आद हकउ हमन्हीं के कुछ नयँ आद हइ महामहिम  खड़ी खड़ी हँस्सऽ हइ आउ ओकन्हीं ओकरा दने तकते दाँत खिसोड़ऽ हइ  आउ दोसरा तुरी ऊ तोर दँतवो झार देतउ अगर ओकरा से टकरइम्हीं  आउ लोग तो सब एतना तगड़ा मोटा ताजा हइ  ले जाके जेल के अंदर कर दे ऊ बोलऽ हइ हम ओकन्हीं के बाद में देख लेबइ हूँ लेकिन तूँ ठहर ऊ हमरा बोलऽ हइ  चल एद्धिर बइठ देखऽ हिअइ टेबुल कुरसी कागज कलम  सोचऽ हिअइ ऊ की करे लगी चाहऽ हइ बइठ बोलऽ हइ कुरसी पर कलम ले लिख आउ ऊ हमर कान धरके खिंच्चऽ हइ  हम ओकरा दने देखऽ हिअइ जइसे शैतान पादरी दने हमरा लिक्खे नयँ आवऽ हइ महामहिम हम बोलऽ हिअइ  लिख किरपा करथिन महामहिम  लिख जइसे लिख सकऽ हँ ओइसीं लिख आउ खुद लगातार हमर कान खिंच्चऽ हइ खींचते रहऽ हइ आउ अचानक ऐंठ दे हइ भाय लोग हम कहबो कि बेहतर होते हल अगर ऊ हमरा तीन सो बेंत लगइते हल हमर आँख से चिनगारी निकसे लगलइ  लिख आउ बस बात खतम त ऊ मूर्ख बन गेलइ की नयँ मूर्ख नयँ बनलइ  लेकिन ते क तोबोल्स्क में एगो क्लर्क कुछ समय पहिले निम्मन हरक्कत कइलके हल सरकारी पइसा के गबन कइलकइ आउ भाग गेलइ ओकरो कान खिंच्चल गेलइ  ई समाचार के सगरो प्रचारित प्रसारित कर देल गेलइ  आउ मानूँ ई घटना में हम फिट हो गेलिअइ त अइकी ऊ हमरो जाँच कइलकइ की हम लिख सकऽ हिअइ आउ हम कइसे लिक्खऽ हिअइ ओह ई कइसन परिस्थिति की दर्दनाक हलउ हम तो कहबइ दर्दनाक हलइ  सब कोय हँस पड़लइ  अच्छऽ आउ तूँ लिखलहीं कइसे लिखलिअइ हम कलम के चलावे लगलिअइ कागज पर तो चलइते रहलिअइ आउ ऊ छोड़ देलकइ  ऊ हमर कनमा पर दसो तुरी थपड़इलकइ जाहिर हइ आउ एकर बाद छोड़ देलकइ मतलब जेल में  आउ तूँ वास्तव में लिख सकऽ हीं पहिले लिक्खे लगी जानऽ हलिअइ लेकिन लोग जब कलम से लिक्खे लगलइ त हम लिखना भूल गेलिअइ त अइकी अइसनकन कहानी में चाहे बेहतर कहल जाय अइसन बकवास में कभी कभी हमन्हीं के बोरिंग टैम गुजरऽ हलइ  हे भगमान ई केतना बोरिंग हलइ दिन बड़गर करऽ हलइ दमघोंटू एक पर दोसरा हू ब हू एक्के नियन  ओह बल्कि कइसनो किताबो रहते हल आउ तइयो हम खास करके शुरुआत में अकसर अस्पताल जा हलिअइ कभी तो बेमार रहे के कारण त कभी खाली अराम करे लगी जेल से बाहर जाय खातिर  हुआँ कष्टदायक हलइ हियों से अधिक कष्टदायक नैतिक रूप से अधिक कष्टदायक  द्वेष दुश्मनी झगड़ा ईर्ष्या हम कुलीन लोग पर लगातार छिद्रान्वेषण दुष्ट धमकी देवे वला लोग हियाँ अस्पताल में सब कोय जादे लगभग समान गोड़ पर खड़ी हलइ अर्थात् लोग में समता हलइ जादे मित्रतापूर्वक जीयऽ हलइ  पूरे दिन के दौरान सबसे उदास समय आवऽ हलइ साँझ के मोमबत्ती के प्रकाश में आउ रात शुरू होवे पर  सब कोय जल्दीए सुत्ते लगी चल जा हइ  रात के मद्धिम रोशनी के एगो चमकीला बिंदु दूर में दरवाजा भिर चमकऽ हइ लेकिन हमन्हीं के छोर पर आधा अन्हेरा रहऽ हइ  दुर्गंध आउ दमघोंटू वातावरण रहऽ हइ  कुछ लोग सो नयँ पावऽ हइ उठ जा हइ आउ बिछौना पर डेढ़ घंटा बइठल रहऽ हइ रात के टोपी में अपन सिर झुकइले मानूँ कुछ सोच रहल होवे  ओकरा दने घंटो भर देखऽ हो आउ अंदाज लगावे के कोशिश करऽ हो कि ऊ कउची सोचब करऽ हइ ताकि कइसूँ तूहूँ समय काट सकहो  नयँ तो सपनाय लगऽ हो अतीत के आद करे लगऽ हो कल्पना में चौलगर आउ चमकीला तस्वीर बन्ने लगऽ हको तोहरा अइसन विवरण आद आवऽ हको जे कोय दोसरा समय में न तो आद आ सकतो आउ न अनुभव कर सकबहो जइसन कि अभी  नयँ तो भविष्य के बारे अंदाज लगावऽ हो कइसे जेल से बाहर निकसभो काहाँ जइबहो कहिया ई होतइ की कभी अपन मातृभूमि वापिस लौट सकबहो सोचऽ हो सोचऽ हो आउ आशा आत्मा में कुलबुलाय लगऽ हको नयँ तो कभी खाली गिनती चालू कर दे हो एक दू तीन आदि आदि ताकि ई गिनती के बीच कइसूँ नीन आ जाय  हम कभी कभी तीन हजार तक गिनलूँ तइयो हमरा नीन नयँ आल  हियाँ परी कोय तो करवट बदले लगऽ हइ  उस्त्यान्त्सेव अपन गंदा तपेदिक खोंखी खोंखऽ हइ आउ फेर हलके से कराहऽ हइ आउ हरेक तुरी बोलऽ हइ हे भगमान हमरा से पाप हो गेल आउ सामान्य सन्नाटा के बीच ई रोगी टुट्टल आउ करुण आवाज सुनना विचित्र लगऽ हइ  आउ अइकी कहीं कोना में कुछ लोग सो नयँ पा रहले ह आउ अपन अपन बिछौना पर से बतियाब करऽ हइ  एक कुछ तो बतावे लगऽ हइ अपन कुछ अतीत के बारे दूर के बहुत समय पहिले के अपन आवारागर्दी बाल बुतरू घरवली पहिलौका गुजरल जमाना के बारे  आउ ऊ दूर के ओकर फुसफुसाहट से समझ सकऽ हो कि ऊ सब कुछ जे ऊ बताब करऽ हइ कभियो ओकर जिनगी में वापिस नयँ अइतइ आउ खुद ऊ कहानी सुनावे वला एगो कट्टल टुकड़ा हइ दोसरा कोय सुन्नब करऽ हइ  खाली एगो शांत नप्पल तुल्लल फुसफुसाहट सुनाय दे हइ मानूँ कहीं तो दूर में पानी झरझरा रहले ह आद पड़ऽ हइ एक तुरी एगो लमगर जाड़ा के रात में हम एगो कहानी सुनलिए हल  प्रथमदृष्ट्या ऊ हमरा एक प्रकार के तप्त स्वप्न लगलइ मानूँ हम बोखार में तपते पड़ल हकूँ आउ ई सब कुछ हम बोखार के हालत में सरसाम में सपनइलूँ सूची पिछला अगला मपध॰ मासिक मगही पत्रिका सम्पादक श्री धनंजय श्रोत्रिय नई दिल्ली पटनापहिला बारह अंक के प्रकाशन विवरण ई प्रकार हइ वर्ष अंक महीना कुल पृष्ठ जनवरी फरवरी मार्च अप्रैल मई जून जुलाई अगस्त सितम्बर अक्टूबर नवंबर दिसंबर मार्च अप्रैल नवांक से द्वैमासिक के रूप में अभी तक मगही पत्रिका के नियमित प्रकाशन हो रहले ह  ठेठ मगही शब्द के उद्धरण के सन्दर्भ में पहिला संख्या प्रकाशन वर्ष संख्या अंग्रेजी वर्ष के अन्तिम दू अंक दोसर अंक संख्या तेसर पृष्ठ संख्या चउठा कॉलम संख्या एक्के कॉलम रहलो पर सन्दर्भ भ्रामक नञ् रहे एकरा लगी कॉलम सं॰ देल गेले ह आउ अन्तिम बिन्दु के बाद पंक्ति संख्या दर्शावऽ हइ  कुल ठेठ मगही शब्द संख्या अंक तक संकलित शब्द के अतिरिक्त ठेठ मगही शब्द बसे ह तक बउड़ाना पागल होना चमारी के लगल जइसे सउँसे धरती हिल रहल हे तरेंगन सब नाच रहल हे  ऊ सरिआ के दुन्नु हाँथ से मोखा थम्ह लेलक आउ बउड़ाल मन पर काबू पावे के कोरसिस करे लगल  मपध॰ बकड़ी छकड़ी गुलबिया माय पुछलक बड़ी बढ़ियाँ साड़ी हउ गे पहुनमा लाके देलथुन गुलबिया बोलल ऊ दारू पीयत कि साड़ी लाके देत अपने कोय जुगुत से लेलाँ होत बकड़ी छकड़ी बेच के  फेन पुछलक अञ् गे अबरी ससुरा बड़ी मानलकउ हे हँसुली लरछा देलकउ हऽ  मपध॰ बखिया उघारना तीनों कुल के बखिया उघराए के डरे सिंगारो के जजात तो बच गेल लेकिन जात भाई के ओकरा छुटहा घुमला पर एतराज भेल  ओकर पीठ पाछे सिकाइत होवे लगल  मपध॰ बज्जर दे॰ बज्जड़ इआ धरती माय डोलऽ जोर से डोलऽ फिरो फटऽ न एक बार कि सीता माय जुकुन तोर कोख में समा जाऊँ  हे इनर देवता गिरावऽ बिजली बज्जर गिरावऽ  पपिअन पर न सही तो हमरे पर गिरावऽ  भसम कर द एही खनी कि सभे हो जाए सोआहा  मपध॰ बझना उलझना फँसना व्यस्त होना हमर दुनहूँ हाँथ परसाद से बझल हल  अँचरा माथा पर से गिरल हल  बाबा बोललका सोहागिन औरत के निनार पर भभूत नञ् लगावे के चाही लाउ गियारी में लगा दिअउ  मपध॰ बड़ी बड़गर बड़ा बहुत सितबिया बोलल चल गे बहिन घरे चल  बड़ी फेरा से बचलाँ  एकरा से बढ़ियाँ तो ससुरारे में हलाँ  मपध॰ बड़ेंड़ी बड़ेरी खपरैल छप्पर के मंगरे के नीचे लंबाई के बल रखा पुष्ट लट्ठा दू चार धक्का में केबाड़ी चरचराय लगल  केबाड़ी खुलल त सब सन्न रह गेलन  राम उद्गार बाबू गारा में गमछी लगा के बड़ेंड़ी से झुल गेलन हल  उनकर जीन बित्ता भर बाहर निकल गेल हल  मपध॰ बढ़नी झाड़ू कपड़ा बदलैत खनी लगल कि कोय भुरकी से हुलक रहल हे  हम जब कपड़ा बदल के ओने गेलूँ तो देखऽ ही कि ठकुरवारी के ओसारा पुजेरी बाबा झुट्ठे झुट्ठे बढ़नी से बहाड़ रहला हे  पूछलन का बात हे सरोजवा बढ़नी से बहारे लायक तोर अक्किल हे अउ का हों हों फों फों करके एगो बेटिओ बिआहे चललन त दमादे उठा के लावइत हथ गली के बहरना  सरोजवा के माय ताना मारलक  मपध॰ बदली के में के बदले में एगो के बदली में एकैस गो के नय समेट लेलियउ तउ हम्मर जवानी के धिक्कार तोरा देखा देवउ अप्पन हिम्मत तागत  मपध॰ बधार बदनामी कुछ भेल तो घुसे देतइ ओकर घरवाला परदा पड़ल हवऽ आँख पर चीख के मथुरा कहलन अउ गोहुँम के बोझ उठा के बधार से सोझ हो गेलन  बेटा न हइन तो भतीजा तो हइन  कहाँ गेल मथुरवा पकड़ के ले आवऽ  चचा मरल पड़ल हथ  बदार घुमइत हे  मरनी जीनी में साथ न देत तो गाँव में कइसे रहत मपध॰ बधारी खेती बारी कउन पाप कएले हे ऊ कि तोर नाक कटे लगल समाज में फिर कटते हउ तो घुसल रह चुल्हानी  सिंगरिया तो चुल्हानी अउ बधारी दुनो सम्हारइत हे  हमरा खातिर वो ही बेटी वो ही बेटा हे  मपध॰ बनाउटी बनावटी की बात हव चमारी पैसा कौड़ी के कोय दिक्कत रहउ त बिना कोय हिचक के बताव  राम उद्गार बाबू के चेहरा पर के बनाउटी अपनापन चमारी अब साफ पछान सकऽ हल  मपध॰ बनावल बसावल ऊ कहलन हम तो बाप ही सरकार कौन बाप कसइया होएत कि बेटी के जिनगी बनावल बसावल न चाहत  अपने सब सिंगारो के जिनगी के जिम्मा लेऊँ तो हम अपन कलेजा पर पत्थल रख के कह देब जो बेटी ससुरार बस बाकि सिंगारो के उहाँ जाए ला राजी करे के जिम्मेवारी अपने सब पर हे  मपध॰ बनिहार ओहनी के गरज हल कुँवार रहे से कुल के इज्जत माटी में मिल जाएत  एहनी के भरम हइन कि छुटहा साँढ़ जुगा थामत  पता लगावे के काम हल तोर बाप के  पचास बिगहा के जोतनियाँ बनिहार के हैसियत वाली लड़की काहे लेत  मपध॰ बन्हाना अ॰क्रि॰ बँधना स॰क्रि॰ बाँधना सिंगारो के हिम्मत बन्हएलन बगदू सिंह बेटी तोरे खातिर हम जीअइत ही  ई घर गिरहस्ती सब कुछ तोर  आज से तूँ बेटा बन के रह  मपध॰ बबुनी बबुआ का स्त्री॰ रूप बच्ची बालिका स्त्रियों के लिए आदर या प्यार सूचक शब्द बड़े घर की बेटी बेटी या रिश्ते में उससे नीची पीढ़ी की लड़की चपरासी बोलल जे होवे के हल हो गेल  अब जादे खतरा मोल न ले बबुनी न तो भविस बिगड़ जइतउ आउ परिवार पर आफत के पहाड़ टूट पड़तउ  मपध॰ बर बेरामी बर बेमारी एक गट्टा बींड़ी द साव जी सरल अवाज में बोलल हल ऊ  काहे बाबू मेमिअइते काहे हें  कोय तरह के बर बेरामी त नञ् हो गेलो ह  ले बींड़ी  दमड़ी साव खैरखाह बनके पूछलक  मपध॰ बराँठ बिआह हमरो होल हल बाबू जब हम अठारह बरिस के लगभग होती  लइकिओ लइकी हलइ  उ जमाना में लइकन के बिआह होवऽ हलइ बाबू  अब तो बराँठ के बिआह होवऽ हे  मपध॰ बराबर समान एक सा समतल सतह का सदा हमेशा लगातार अपन रमचरना हो नऽ ओकरा से फुलमतिया के बिआह कर लऽ अउर चैन से सुतऽ  तू भाय अउर दोस दुन्नु हऽ  हम्मर तोहर दुअरा के ऊँचाई भी बरबरे हे  घरइतिन सबके मिजाज भी कोई फरका न हे  मपध॰ बराबर हमेशा रात भर ठकुरवारी में अराम कर ले  तड़के उठके चल जइहँऽ  एजऽ तो बराबर कत्ते राहगीर रात बेरात रहवे करऽ हथ  ठकुरवारी से परसाद खाय ले मिलिये जैतउ ओढ़ना बिछौना के भी कमी नञ् हे साले साल सब परदेसियन देवे करऽ हे ओकरो पर पोवार भी बिछल हे  मपध॰ बरेक ब्रेक अचानक मिसिर जी अइसन बरेक मार के फटफटिया रोक देलन कि रजेंदरा के माथा उनकर पीठ से टकरा गेल  मपध॰ बस्तर वस्त्र कपड़ा अरे मुनाकी लाल  तूँ ससुर कतनो डंडी मारल कर बकि राम उद्गार सन जिनगी तोरा ल मोहाले रहतउ  कोंती मारते मारते डंडी एकलहू कर देलें बकि तन पर भर जी बस्तर नञ् चढ़लउ  अखनिएँ तोरा नियन गंजी बबुललवा नउआ के दे देली हऽ  हमर बात मान बेटा आउ हमरे गोइयाँ बन जो फेर देखिहें कि ई जिनगी में की मजा हइ  मपध॰ बहरना बुहारन बुहारने से निकली गंदगी आलसी व्यर्थ का पूछलन का बात हे सरोजवा बढ़नी से बहारे लायक तोर अक्किल हे अउ का हों हों फों फों करके एगो बेटिओ बिआहे चललन त दमादे उठा के लावइत हथ गली के बहरना  सरोजवा के माय ताना मारलक  मपध॰ बहरे बाहरे बाहर ही छो पाँच करते ऊ मुनाकी साव के दोकान में ढुके लगल कि अकचका के रह गेल  मुनाकी साव से कोय ओकरे बारे में बतिया रहल हल  चमारी अकानलक ई अवाज तो राम उद्गार बाबू के हे  झटे दुआरी के बहरे एगो पाया में पीठ आउ मोखा से माथा टिका के भीतर के बात सुने लगल  मपध॰ बहाड़ना बाढ़ना झाड़ू लगाना साफ करना कपड़ा बदलैत खनी लगल कि कोय भुरकी से हुलक रहल हे  हम जब कपड़ा बदल के ओने गेलूँ तो देखऽ ही कि ठकुरवारी के ओसारा पुजेरी बाबा झुट्ठे झुट्ठे बढ़नी से बहाड़ रहला हे  मपध॰ बहुरना अब उ दिन बहुर के कब आवत  फूलन का के दुआरी पर बसल गाँव  करीम का के दुआरी पर बसल गाँव  धीरे धीरे सिमट रहल हल  चिरईं चिरगुन अपन घोसला अपन ठीहा बनावे लगल  मपध॰ बात विचार हल तो वइसे ऊ चिट्ठी पतरी भर पढ़ल हरिजन लेकिन ओकर बात विचार रहन सहन में एगो अलगे संस्कार के झलक मिलऽ हल  दु चार गो संसकिरित के उलटा पुलटा असलोक भी ओकरा कंठस हल बले ओकर अरथ ऊ नञ् जानऽ हल  मपध॰ बान आदत अभ्यास एही रुकमिनियाँ के बड़की बहिन हमरा तनिक सतएले हल  जब तक ससुरार में न बसल हमर गोदी न भरल  अबहियों साल दू साल पर अएबे करऽ हे  पुरान बान छूटऽ हे जल्दी मपध॰ बाप बाप करना कभी करतब के किनार कटे लगे हे त अदमी बाप बाप करे लगे हे गुहार लगवे लगे हे  त करम ओकर सहारा हो जाहे अउर कभी करम पर बज्जड़ पड़े लगे हे त करम के सहारा हो जाहे  बाकि जखनी समय करम करतब दुन्नु के नापे लगे हे त अदमी उजबुजा जाहे  मपध॰ बाम उखड़ना लछमिनियाँ के जनावर नियर ओक्कर मरद मार डंटा मार डंटा कूट देलक हल  निरदय सउँसे बदन में बाम उखड़ल  लिलारो फुट्टल  मपध॰ बायजी वेश्या रंडी खूब गहमागहमी मचल हे भगत बाबू के घर  गाजा बाजा गीत गौनई के शोर से कान फट रहल हे  समधी हाईकोट के दमधाकड़ वकील अउ वर सचिवालय के किरानी  गया अउ मुंगेर के नामी गिरामी नाचेओली बायजी बकरी के झुंड सन लाइन लगल रंग विरंग के गाड़ी मोटर रेवटी समियाना अइसन अइसन कि सोनपुर के मेला झूठ  मपध॰ बिआहल विवाहित आँञ् गे लछमिनियाँ तोर बाबू के एहू पता नञ् हल कि गोपाल पहिलहीं से बिआहल हे बोले लगल बाबू हम तोरा ला भार नञ् बनबो  एगो भइया के चिंता आउ दोसर बिआहल बेटी के भार मपध॰ बिगना फेंकना हम अनजाने में हाँथ जोड़ देलूँ अउ जमात के मेठ के जाइत टुकुर टुकुर देखऽ लगलूँ  लंबा छरहरा गोरनार अदमी लमगर लमगर मोंछ धोती कुरता पेन्हले माथा में लाल गमछा बाँधले  बड़ी सोहनगर लग रहल हल  हम मने मन ऊ देउता तुल अदमी के परनाम कयलूँ  अउ पुजेरी बाबा के नाम पर थूक बिगते पैन पार कयलूँ कि तूँ मिल गेलाँ  मपध॰ बिच्चे बीच हम्मर बाबुओ जब तब पीयऽ हल  मइया बाबू में झगड़ो होबऽ हल  फिन मान मनउल  उनखर बिच्चे बिसबास के एगो रिसता हल  सितबिया बिच्चे में टोकलक कल्ह साँझे अरे तोर ससुरार तो दुइये कोस पर हइये हउ दू घंटा के रस्ता त रात भर कन्ने रहलहीं मपध॰ बिच्चे बिच्चे समय के धारा बहइत चलल जा रहल हल  बेटा के महँगा इलाज केमोथेरेपी चल रहल हल  एक पखवाड़ा बिच्चे बिच्चे छोड़ के  मपध॰ बिछउना बिछावन अञ् बाबू ई का इनसाफ हे मरद जब चाहे अप्पन अउरत बदल ले जखनी चाहे टेंट से रुपइया निकास के कउनो दोसर अउरत के अप्पन बिछउना पर ले आवे आझ के जमाना में बेला वजहे कोय एक से जादे बिआह कर सकऽ हे मपध॰ बिछना बिधना विधाता बिछावन बिस्तर ओकर मन कइलक कि उछल के उ एगो जहाज में लटक जाय लेकिन बेचारा लचार हल मन मसोस लेलक काहे कि बिछना ओकर जलम मनुस जोनि में देलन हल जे उड़ नञ् सकऽ हे  मपध॰ बियान हुलास हुलासी मरल टूटल न हल  खाय जुगुत ओकरा सब कुछ हल  दुआर पर एगो गाइयो हल  ओकरा ऊ लछमिनिया कहऽ हल  ओकर दोसर बिआन के बखत रमरतना जनम लेलक हल  मपध॰ बिलमाना रोकना बिरमाना ठहराना सिंगारो के माय के सिसकी तेज हो गेल  पंच कहलन बिलमाव मत  बहनोई के साथ मथुरा के कंधा अरथी में लगते अवाज गूंजल राम नाम सत्त हे  राम नाम सत्त हे  मपध॰ बिलाय बिल्ली एगो कार भी दुआरी के सोभा दे रहल हल  तड़क भड़क देख के भगत बाबू के मन फूल पर के भौंरा बन गेल  दाखिल भेलन वकील साहब के सिरिस्ता में  आहट पाके नजर उठौलन ऊ  चस्मा के भीतर से उनकर घुचघुचाइत आँख में बाघ के रोब अउ बिलाय के लोभ झलक गेल  मपध॰ बींड़ी बीड़ी एक गट्टा बींड़ी द साव जी सरल अवाज में बोलल हल ऊ  काहे बाबू मेमिअइते काहे हें  कोय तरह के बर बेरामी त नञ् हो गेलो ह  ले बींड़ी  दमड़ी साव खैरखाह बनके पूछलक  मपध॰ बीच बीचवा मध्यम रमेश साधारन लड़िका हल  परिवार भी साधारन  पढ़े में तो बीच बीचवा हल  इहे से ओकर बाबू जी कमे उमर में ओकर सादी भी कर देलथिन हल  मपध॰ बीहन बीज सब कहे खैर पुजेरी बाबा धरमात्मा हलथिन उनखा कुछ नञ् होलइ  पुजेरी बाबा कहथ ई सब भगमान के जाचना हे बाबू  भला यहाँ की रक्खल हलइ हमनी साधू संत हीं  मुदा कहलो जाहे चोरो चीन्हे बीहन के धान अउ बाघो चीन्हे बरहामन बच्चा  मपध॰ बुड़बकाही मूर्खता हो सकऽ हे ओकर आँख के धोखा होएल होए इया दाई के चलबाज होए  दुनो के मन तीत करे के फेरा लगएले होए  अइसन बुड़बकाही न करब  साँच छिपे के चीज नइखे  मपध॰ बुतात खाना रजेंदर हल कि ओकर कान में ई समाचार गरम सीसा अइसन पेंस गेल  ओकरा लग गेल कि ओकरे खरिहान में आग लग गेल आउ ओकर कोय अप्पन संगी साथी के देह झुलस गेल हल  बुतात लेके ऊ सीधे खरिहान आ गेल लेकिन ओकर दिमाग में उहे दिरिस नाचइत हल  मपध॰ बून पानी बूँद पानी चपरासी बोलल जउन घड़ी तू अइलऽ हल ऊ घड़ी गेस्ट हाउस में एगो चिरँई भी न हल  हमरा का मालूम कि ई बून पानी में कउनो मेहमान आ जइतन  मपध॰ बेअलम बेसहारा जमाना के बाद दाहड़ आ गेल  खेत डूब गेल इनार डूब गेल किनार डूब गेल  सउँसे गाँव तबाह हो गेल  अउर ऊपर से बरखा के झरी अउर हावा  झोपड़ी के तो इजते बाहर हो गेल  जेकरा पर अलम हल ओहु बेअलम हो गेल  मपध॰ बेकत पति या पत्नी व्यक्ति गरीब ला गाय अउर संतोख दुन्नु एगो जरूरी समान हे जे दुनु बेकत जिनगी भर जोगइलक अउर जोगइलक अप्पन स्वाभिमान के भी जे कम जरूरी न हल  मपध॰ बेगर बगैर बिना गाँवे के बगल में सिसवाँ हाई स्कूल से मैट्रिक फस्ट डिविजन में पास कइलक ऊ भी सहर के इस्कूल में बेगर कोय चिट पुरजी के इम्तिहान दे के  मपध॰ बेच बिकरिन चमारी सोंचलक रे मन हमर मेहरारू तो लछमी हे  जे माधे समान जुटावऽ ही घर में ओइसन तो निमने से चलवे हे घर के  नञ् बेच बिकरिन नञ् लड़ाय तकरार  कहियो केकरो से उठल्लु भी नञ् करइलक हे जबकि गहना के सउखे लगल होत ओकरा  तन पर भर जी बस्तर भी तो नञ् देलूँ हे कहियो  अदना नर नोहरंगी तो जुटवे नञ् करे हमरा से जेकर तगादा कहियो नञ् कइलक ऊ  मुदा ई दमड़िया अइसे काहे बोलऽ हे  तूँ घर के चिंता ओकरे पर छोड़ दे  ऊहे बेच बिकरिन करे आव घर चलबे  अइसे भी मेहरारू कंचूस हो हे  ई ले तोर भलाय ईहे में हव कि ओकरे हाँथे सब कुछ चले दे  मपध॰ बेला बिला बिना अञ् बाबू ई का इनसाफ हे मरद जब चाहे अप्पन अउरत बदल ले जखनी चाहे टेंट से रुपइया निकास के कउनो दोसर अउरत के अप्पन बिछउना पर ले आवे आझ के जमाना में बेला वजहे कोय एक से जादे बिआह कर सकऽ हे मपध॰ बेसका बेस वाला अच्छा वाला बाबा मुसकैत भंडार घर दने चल गेला  ओने से भर थारी आँटा अउ कटोरा में बेसका घी ले ले अइला  हम कहलूँ अञ् बाबा एतना बेसका घीआ काहे ले लैलहो मपध॰ बेहसपत बृहस्पति बृहस्पतिवार आझ असपताल जाय से फुरसत हे  बेहसपतवार दिन हे  बेहसपत के वीरबाजार नंदनगरी में लगऽ हे  नंदनगरी दिलसाद गार्डेन से सटले हे  मपध॰ बेहस्पत बृहस्पति बृहस्पतिवार गुरुवार बेहस्पत दिन हल  मालिक मलकीनी के सलाम करके हरखू परबतिया फुलमतिया के लेके अप्पन दुअरा चल आयल  रतन देखते रह गेलन  मपध॰ बोंकनरिया पेंच सुनऽ चाची काका हथ बम भोला  बोंकनरिया पेंच खेला के उनखा फँसावल गेल  ऊ बेटा तो हइ वकीले के बकि कौड़ी के तीन  मपध॰ बोरा गुलबिया सितबिया से फेन लगले बोलल एक दने हम खाढ़ डर से थर थर काँप रहलूँ हल ऊ सब जमात के अदमी पुजेरी बाबा के संगारल कपड़ा लत्ता थारी बरतन सब बोरा में समेट के पेटी बक्सा रुपइया पैसा ले लेलक  मपध॰ भउँठा भौंटा अनाज ओसाने या फटकने के समय उड़े भूसे के छोटे छोटे कण महीन भूसा पौंटा चार दिन बाद धान झार के अब ओकरा सूप से हौंक के भउँठा निकाल रहल हल चमारी कि ओन्ने से राम उद्गार बाबू अइलन  मपध॰ भतार भर्तार पति तोर भतार अमदी हउ या राकस अइसे कोय अप्पन मेहरारू के मारऽ हे मपध॰ भभूका लपट लौ ज्वाला फुलमतिया के देह में एतना न कनसार गरम हो गेल कि ओकर आँख मुँह लाल भभूका हो गेल  मपध॰ भर जी अरे मुनाकी लाल  तूँ ससुर कतनो डंडी मारल कर बकि राम उद्गार सन जिनगी तोरा ल मोहाले रहतउ  कोंती मारते मारते डंडी एकलहू कर देलें बकि तन पर भर जी बस्तर नञ् चढ़लउ  अखनिएँ तोरा नियन गंजी बबुललवा नउआ के दे देली हऽ  हमर बात मान बेटा आउ हमरे गोइयाँ बन जो फेर देखिहें कि ई जिनगी में की मजा हइ  कहियो केकरो से उठल्लु भी नञ् करइलक हे जबकि गहना के सउखे लगल होत ओकरा  तन पर भर जी बस्तर भी तो नञ् देलूँ हे कहियो  अदना नर नोहरंगी तो जुटवे नञ् करे हमरा से जेकर तगादा कहियो नञ् कइलक ऊ  मुदा ई दमड़िया अइसे काहे बोलऽ हे  मपध॰ भसम भस्म इआ धरती माय डोलऽ जोर से डोलऽ फिरो फटऽ न एक बार कि सीता माय जुकुन तोर कोख में समा जाऊँ  हे इनर देवता गिरावऽ बिजली बज्जर गिरावऽ  पपिअन पर न सही तो हमरे पर गिरावऽ  भसम कर द एही खनी कि सभे हो जाए सोआहा  मपध॰ भाँजा हरसज हरभाँजा चमारी मेहरारू जोरे घर में रहे लगल आउ कुछ खेत बटइया ले के औगल से खेती नाध देलक  एगो बैल से तो खेती हो सकऽ हे नञ्  ई ले ऊ नत्थुन महतो से भाँजा कर लेलक  मपध॰ भिनसरे सबेरे भोरे अब गुलबिया के घर आ गेल  गुलबिया माय बकड़ी बाँधे बाध जा रहल हल कि बेटी के देखते खुसी से झूम गेल  अउ बेटी के गियारी लगावैत बोलल एते सबेरे अइलहीं बेटी भिनसरे चललूँ हल  अकसरे अइलहीं हे मपध॰ भिरी भिर भिरू भीर पास एत्ते भोरे गे बहिन कन्ने से हाँहे फाँफे आ रहलाँ हँऽ सितबिया बोलल  भिरी अइते अइते गुलबिया फफक फफक के काने लगल  बकसा खोले घड़ी हमरा भिरी बोला लेलका अउ चाँदी के हसुली निकालइत बोललका एहो लेमा तउ ले  हमनी साधु संत सोना चाँदी के तो ढेला माटी बूझऽ ही  कोय भगत दरबार में चढ़ावऽ हे अउ हम तोहनियें निअन सोहागिन के दे देही  मपध॰ भुंजा फूलन का सबके अपन नेह से तोप देलन  चाह भुंजा फरही चूड़ा कोई चीज के कमी न होवे देलन  मपध॰ भुआना ई जेवर सब भी तो भगवती पर चढ़ल परसादे हे सोहाग के चीज  हम तोरा खुशी से दे रहलूँ हऽ  अउ देवइ भी ओइसने के जेकरा नञ् हे  जेकरा ढेर मनी साड़ी कपड़ा सोना चाँदी धैल धैल भुआ रहल हे ओकरा देला के की पून  मपध॰ भुइयाँ भूमि जमीन हम आरती लेलूँ तो बाबा हम्मर मुँह टुकुर टुकुर ताके लगला  थोड़े देरी के बाद मिसरी परसादी लेले अइला  हम तरहत्थी पसार के अँजुरी बना लेलूँ कि तनिक्को परसाद भुइयाँ में गिरे नञ्  मपध॰ भुरकी भुड़की पुजेरी बाबा मुसकैत चल गेला  हम देवाल दने मुँह घुरा के कपड़ा बदले लगलूँ  पुजेरी बाबा इनरे पर ललटेन छोड़ देलका हल हमर सुविधा ले  मुदा कपड़ा बदलैत खनी लगल कि कोय भुरकी से हुलक रहल हे  जमात के मेठ बोलल हम सब जानऽ हूँ  आँख के देखल दूर कर अउ किरिया के परतीत  ई हमरा सब कह देलक हऽ  तूँ एकरा साड़ी गहना कौन लोभ से देलहो नहाएत खनी भुरकी से देखऽ हलहो भभूत लगावे खनी एकर गियारी छाती अउ पेटो छुलहो  एकर गालो छुलहो  मपध॰ भूँजा भुंजा दुश्मन के हवाई जहाज हम्मर सीमा में घुस के बम गिरा के भाग गेल  एकरा में मवेसी मानुस के नुकसान नञ् भेल लेकिन चार पाँच गो धान के खरिहान भूँजा अइसन पटपटा गेल आउ एगो अगोरिया दूगो कड़रू भैंस जिंदे अगिन देवता के बलि पड़ गेल  मपध॰ भोकतान भुगतान से कइसे  त सुन आय से दस बरिस पहिले जदुआ हमरा से दू हजार रुपइया सुद्दी पर लेलक  ओकरा मरते मरते ऊ सात हजार हो गेल  अब सात बरिस से ओकर छउँड़ा फसिल में तीन चार मन याने दस बारह मन के साल गल्ला दे रहल हे बकि अबहियो समुल्ला पैसा के भोकतान नञ् भेल हे राम जी के किरपा से  तनी ताव में बोललन राम उद्गार बाबू  अपन पेट काट के तोरा भोकतान करते रहली  बकि तूँ अपन धौंस जमइलहीं रहलऽ  की ईहे अदमी के लच्छन हे हम कह दे हियो अब बिन पंचायत के गल्ला नञ् देबो  जा तोरा जे करना हो करऽ गन  मपध॰ भोकार पाड़ के कानना मइया गे मइया मइया गे मइया कोय भोकार पाड़ के कान रहल हल  हमरे घर के दुआरी पर  मपध॰ भोर भिनसरवा कोय काम पड़े पर ऊ रजेंदर के बोलावऽ हलन अउ नौकरी पर गया जाय घड़ी रात अधरात भोर भिनसरवा रजेंदर उनका समान के साथ हिसुआ पाँचू चाहे तिलैया टीसन पहुँचावऽ हल  मपध॰ भोरम भोर जवाब सुनइत गाँव घर कानाफूसी करइत लौट गेल  रात फिन निसबद हो गेल  भोरम भोर सिंगारो अपन पेटी लेले नइहर पहुँच गेलन  मपध॰ मँझला मध्यम मेयाना कुमारो साहब रंग रूप में बापे सन हलन  कद मँझला देह थुल थुल गरदन घोंच आँख घुचघुच गाल फूलल जइसे दुन्नों गलफरा पटनियाँ लिट्टी हे  मनगर त नहिए लगलन मुदा एकरा से का हथ त किरानिएँ बाबू न  मपध॰ मँझोला मँझला मध्यम एगो दोसर कद काठी से मजगूत मँझोले कद के मेहरारूओ लछमी के साथ हल  ओहू हमनी के पइर छूलक  बाबू ई हम्मर सैतिन हइ परबतिया  लछमी कहलक हल  मपध॰ मईंजना मैंजना साथी सबके हँसी ठठाका से रजेंदर के नीन खुल गेल  ऊ तनि लजा के उठ बैठल लेकिन ओकर दिल दिमाग में अभियो उहे सपना में डुबल हल  आँख मईंज के ऊ अप्पन चद्दर समेटलक  मपध॰ मउअत मौत रात केतना छटपटाहट में कटल गाय के  के अंदाज करत  सब देखते रह गेलन  अप्पन पाँव पटकते गोबर निकलते ओकर आँख के पानी आखरी बार ढरक के रह गेल  आँख टंगल के टंगले रह गेल  फिनु कोय हलचल नञ्  मउअत सब ला एक्के तेरह हे  मपध॰ मउवत मउअत मौत दे॰ मउगत सुनइत सुनइत बगदू सिंह के कान पक गेल  सिंगारो के चिंता जात भाई गाँव घर के झिड़की बूढ़ा देह केतना सहइत  एक दू महीना में खटिया पकड़ लेलन  मउवत के नजदीक देख के पंडी जी के बोललवलन  मपध॰ मच्छी मक्खी चपरासी पहुँचा देलक दुन्नो के ऊ कमरा के टेबुल पर जहाँ कुरसी पर अकसरे कुमार वैभव किरानी बाबू फाईल से मुँह पर मच्छी हौंक रहलन हल  मपध॰ मजगूत मजबूत एगो दोसर कद काठी से मजगूत मँझोले कद के मेहरारूओ लछमी के साथ हल  ओहू हमनी के पइर छूलक  बाबू ई हम्मर सैतिन हइ परबतिया  लछमी कहलक हल  मपध॰ मटिआना अधरतिया में कॉलबेल बजल  मटिअइले रहली  सार गोपले होत आउ कौन  पाँच मिनट बाद फेन कॉलबेल बजल  उठहीं पड़ल  मपध॰ मटियाना स॰क्रि॰ मिट्टी से मांजकर साफ करना अ॰क्रि॰ आलस या देर करना उदासीन होना स्वांग या ढोंग करना सुस्त पड़ना अप्पन दुआर पर बैठल बैठल रमचरना यही गुन रहल हे  साँझ जाड़ा के मटिआ गेल हे  एगो कुहा जइसन  घोर अन्हेरिया  सब अप्पन दुआर पर लंफ बत्ती कर लेलन  मपध॰ मड़को रखवाली के लिए बनी अस्थायी झोपड़ी मड़ई घास फूस की झोपड़ी पलानी धान के पातन भिजुन बनल नेवारी के मड़को में पड़ल पड़ल सारी रात नञ् की की सोंचले रहल चमारी  मपध॰ मनगर मन के लायक मन लगाकर कुमारो साहब रंग रूप में बापे सन हलन  कद मँझला देह थुल थुल गरदन घोंच आँख घुचघुच गाल फूलल जइसे दुन्नों गलफरा पटनियाँ लिट्टी हे  मनगर त नहिए लगलन मुदा एकरा से का हथ त किरानिएँ बाबू न  कह बेटा चमारी धान मनगर होलउ हे न  कइसन हाल चाल हव मपध॰ मनुआना हम्मर मेहरारू अकेल्ले परदेस में  मनुआयत रहऽ हलन  ढलइत उमिर में चउँका बरतन रसोइ पानी कपड़ा लत्ता घर के सब काम उनखा पहाड़ नियर बुझा होत  मपध॰ मरल टूटल रमचरना के बाप हुलास अउर माय हुलसिया जब खेत बथान में काज पर लगल रहइ त रमचरना अरबरा के चलऽ हल लोघड़ा के खड़ा हो जा हल  एकदम्मे नंग धड़ंग  हुलास हुलासी मरल टूटल न हल  खाय जुगुत ओकरा सब कुछ हल  दुआर पर एगो गाइयो हल  मपध॰ मरीच मिरचाई मिरची फेन बाबा चिलोही आलू सींभ अउ कच्चा मरीच दे गेला  चार जौ रसुन भी हल  हम कहलूँ अञ् बाबा रसुनो खा हो साधु महात्मा की तो गरम चीज नञ् खा हथ  मपध॰ माधे चमारी सोंचलक रे मन हमर मेहरारू तो लछमी हे  जे माधे समान जुटावऽ ही घर में ओइसन तो निमने से चलवे हे घर के  नञ् बेच बिकरिन नञ् लड़ाय तकरार  कहियो केकरो से उठल्लु भी नञ् करइलक हे जबकि गहना के सउखे लगल होत ओकरा  तन पर भर जी बस्तर भी तो नञ् देलूँ हे कहियो  अदना नर नोहरंगी तो जुटवे नञ् करे हमरा से जेकर तगादा कहियो नञ् कइलक ऊ  मुदा ई दमड़िया अइसे काहे बोलऽ हे  मपध॰ मान मनउल हम्मर बाबुओ जब तब पीयऽ हल  मइया बाबू में झगड़ो होबऽ हल  फिन मान मनउल  उनखर बिच्चे बिसबास के एगो रिसता हल  मपध॰ माल धुर कातिक खतम होवे होवे हल  धान के पातन चमारी के अप्पन आउ बटइया के खेत में लगल हल  झोला झोली के बाद चमारी माल धुर के खिलाके काँख तर गेंदरा आउ हाँथ में एगो पैना लेले घर से धान के पातन अगोरे खातिर निकलल  मपध॰ मुँहफट बगदू सिंह के राह चललो मोसकिल हो गेल  जात भाई ताना मारे लगलन अनभाँत के हे इनकर बेटी  दिमागे असमान पर रहऽ हइ  भरल पंचइती में मरद के पानी उतारेवाली  ई साँढ़िन के गुजर ससुरार में होतइ भला अब तो साबित हो गेल कि असली दोसी सिंगरिए हे  अइसन मुँहफट के मरद बरदास करतइ मपध॰ मुझौंसा मुँहझौंसा जब जरूरत होल ऊ अपनहीं पइसा देइत रहऽ हथ  मगर ई मुझौंसा तो एक्को पइसा नञ् देहे  बेटियो के पढ़ावे ला नञ्  मपध॰ मुझौसी मुझौंसी मुँहझौंसी ऊ हमरा से का झिटत पहिलहीं से ई घर के रानी बनल हे  ओकर सौतिन बनाके तो हमरा बोलावल गेल हे  ओह तो ई बात एतना जल्दी लुतरी लगावे लगल मुझौसी जेठानी लमहर साँस लेलन अउ माथा पकड़ के बइठ गेलन  मपध॰ मुठान हम डरइत बोललूँ तोहर तो हम बेटी दाखिल हियो पुजेरी बाबा  हमर बाबू जी के मुठान भी तोहरा से मिलऽ हे  तूँ खाली टीका चंदन दाढ़ी माला रखले पेन्हले हो  ऊ सादा सपेटा गिरहस हथ  साव के दुकान से बत्ती के रोसनी में रमचरना के मुठान देखल जा सके हे  उ चुक्को मुक्को एगो छोट चटाई पर बैठल हे  ओकर आँख के लंफ में तेले कम गेल हे  अस्सी बरस तो ओकर उमीर होत  मपध॰ मुस्टंड हृष्ट पुष्ट हृष्ट पुष्ट व्यक्ति ऊ खिसिया के जवाब देवे उनकर खेती हइन तो उनका हिंआ चार गो मुस्टंडो हथी  तोर हिम्मत हउ उनकर खेसारी मसुरी नोचे के पकड़एला पर साथे जाहें मकई के खेत में  हमरा पढ़ावे के कोसिस मत कर  जेतना सतभतरी हथ सबके कुंडली हमरे पास हउ  मपध॰ मुस्तंड दे॰ मुस्टंड अब रजेंदर के घर में ओकर दुगो मुस्तंड बंडा बैल जइसन चचेरा भाय अउ पकल आम जइसन जुल जुल बूढ़ी माय के सिवा कोय नञ् हल  चचा चाची दोसर गाम में रहऽ हलन  मपध॰ मुस्तंड चकैठ माय बाप इंदरलोक में चलिये गेलन  गोड़बंधन जोरू जाँता नहिये हे  तब काहे न देस के सेवा करल जाय  हम पढ़ाय लिखाय में तो चिठिए पाती भर लेकिन देह दसा ठीक हे मलेटरी के लायक एकदम मुस्तंड चकैठ  मपध॰ मूर सूद मूलधन ब्याज अरे चमरिया तोर ई मजाल तूँ अपना के समझऽ की हें रे तूँ हम्मर माल मारले हें कि हम तोर माल मारले हिअउ राम उद्गार बाबू बोल रहलन हल बकि उनकर अवाज में कँपकँपाहट साफ झलक रहल हल  माल तो तोर हम मारले ही चचा  बकि हम तोरा फुटलो कउड़ी नञ् देवो  मूर सूद जे लेना हो तोरा जाके हमर बाबू से ल गन  हम थोड़े लेली हे तोरा से  रोस में बोलल चमारी  मपध॰ मेठ मुखिया सरदार एगो मोंट घोंट अदमी जे जमात के मेठ बुझाल बोलल अच्छा ई तो कह जब ठकुरवारी में हलहीं तब बाहर काहे ले निकललहीं पुजेरी बाबा के हकबक गुम  फेन जमात के मेठ लपक के बाबा के गट्टा धैलक आउ कहलक ई औरत के हे ठकुरवारी में कौन लोभ से रहे देला हऽ एकरा एहे भर अँकवारी पकरे ले ई तोर के जनाना हो तूँ साधू एहे ले होला हऽ मपध॰ मेमिआना एक गट्टा बींड़ी द साव जी सरल अवाज में बोलल हल ऊ  काहे बाबू मेमिअइते काहे हें  कोय तरह के बर बेरामी त नञ् हो गेलो ह  ले बींड़ी  दमड़ी साव खैरखाह बनके पूछलक  मपध॰ मेराना मिलाना अदहन आदि में चावल आदि डालना रस्सी आदि की लरों को ऐंठकर एक साथ बैठाना हमरा सुन के ताजुब लग गेल  एतना तेल तो हमनी आठ रोज चलावऽ ही  हम चुपचाप सउँसे सीसी कड़ाही में उझल देलूँ  हींग रसुन फोरन देके तरकारी मेरा देलूँ  मपध॰ मेहारू मेहरारू औरत सउँसे गाँव एकवट अउ सिंगारो देई अकेले  ई गाँव के ऊ पुतोह तो न हे कि जार के मार दऽ लास फूँक दऽ तइयो कोय कुछो न बोलते  सगर पाप घोर के पी जएते  ई तो हे गाँव के बेटी दबंग दुलरी सिरचढ़ल अउ नकचढ़ियो  गाँव के मेहारू सब एकरा कहऽ हथ दरोगा जी अउ मरद लोग दुरगा जी  सिंगारो के ललकार पर लड़िकन अउ मेहारू जोरदार ताली बजवलन  मपध॰ मोकदमेबाज लइका के ठौर ठेकाना त ढेरो बतौलन लोग बकि मन जमे तब न  उनकर दूर के एगो समधबेटा हलन वीगन  नंबरी मोकदमेबाज  कोर्ट कचहरी उनकर ठौर ठेकाना अउ वकीले मोखतार संगी साथी हे  ओही बतौलन कि पटना हाईकोर्ट के नामी गिरामी वकील दीपक बाबू भिजुन एगो लइका हे  मपध॰ मोछमुत्ता हम्मर बदन में जइसे आग लग गेल  गाली गलौज करे लगली  ई करेठा ओंहीं पर पड़ल एगो लोहा के छड़ से हमरा कूटे लगल  जनावर नियर मार मार के झाठ देलक  एन्ने फुट गेल ओन्ने फुट गेल खून बहे लगल मगर ई मोछमुत्ता मारतहीं रहल  तनिक्को दया मया नञ्  मपध॰ मोटगर मोटा ई समाचार मोटगर अछर में छपऽ हल कि हम्मर एकक गो जवान अकेले दुस्मन के दर्जन भर सिपाही के छक्का छोड़ा देहे ओकरा छठी के दूध याद करा देहे  मपध॰ मोटरी गेठरी एतना कहते कहते सब मोटरी गेठरी लेले फाटक से बाहर हो गेल  हमहूँ साथे साथे बाहर हो गेलूँ  मपध॰ मोरना मोड़ना उ सब हाथ गोड़ चद्दर में मोर के मोटरी बनल खाली मुँह निकालले गुजुर गुजुर सुरूज देवता के निकलय के पहिले उनकर सोआगत में अकास में छितरावल लाल गुलाबी पीयर अबीर देख रहलन हल  मपध॰ मौसिम मौसम बाबा आरती करैत घंटी बजावैत कुछ गावे लगला  कुबेर के आरती नधाय अउ जाड़ा के मौसिम रहला से गाँव के कोय आदमी नञ् आल  मपध॰ रंगन एक रंगन रात  एक रंगन दिन  साल संवत सब एक रंगन  ओही झर झर बरसात नियन दुख ओही जेठ नियन सुख  मपध॰ रखना पेन्हना हम डरइत बोललूँ तोहर तो हम बेटी दाखिल हियो पुजेरी बाबा  हमर बाबू जी के मुठान भी तोहरा से मिलऽ हे  तूँ खाली टीका चंदन दाढ़ी माला रखले पेन्हले हो  ऊ सादा सपेटा गिरहस हथ  मपध॰ रखनी रखैल हाँ पपुए बाबू हीं रहम तूँ का कर लेगा ऊ गोरनार छो फुट्टा जुआन हथ  इंजीनियर हथ  हम उनखे रखनी बनके जीयम  तूँ का कर लेमऽ एही जात समाज के सामने एही गुंडा हमरा माँग में सेनुर देलक लेकिन एकर मेहरी हे रुकमिनियाँ  कोई के नाक न कटल सबके ऊँच्च होएल  हमरा खातिर एकर दिल में छोह जगल हे आज  काहे कि जेल गेल तो रखनी चल गेल अपन मरदा भीरु  कल ऊ अपन मरद छोड़के फिनो एकरा पास आवत  मपध॰ रखेलिन रखैल बाप के नाम अउर हैसियत के बात सुनके सिंगारो के आग लेस देलक  ऊ काबू से बाहर हो गेल  आवाजो बेकाबू हो गेलइ हाँ पता लगावे ला चाहऽ हलइन हमरा बाप के कि खनदानी हे कि खानगी सिरिफ दौलत वाला हे कि कुकरमी रखेलिन रखऽ हे कि न चुरुआ भर पानी न मिलल हल कहीं माँग भरे के पहिले मपध॰ रजगद्दी राजगद्दी लोग जेतना सीताराम के जोड़ी के पूजा कर ले मुदा सीता जी के जिनगी भी तो सब दिन दुक्खे में बीतल  काँव कोचर करते बिआह होल तो कुच्छे दिन पर रजगद्दी नञ् होके वनवास हो गेल  जाहाँ से रमना हर के ले गेल  फेन गूहा गिंजटी से अजोध्या तो अइली मुदा थिर पानी नञ् पिलकी  मपध॰ रद्दा दीवार पर चुनी जानेवाली ईंट या पत्थर की एक परत मिट्टी की दीवार पर चारों ओर उठाने की एक परत जो प्रायः एक हाथ ऊँची होती है छल्ली बहुत बड़का मरद हे ई मरद के बच्चा  भरल समाज के सनमुख एही पिपरे वालाकुआँ में कूदे  हम पत्थर के रद्दा मारब ऊपरे से  जीऊ भरके मारब  मर गेल तो एकर लास के साथे सती हो जाएब  ई सिंगारो के वचन हे  मपध॰ रपट रिपोर्ट सुभदरा जदि जेल में रहती हल तब कुछो हरज न हल  हमरा जे गिंजन समाज में हो रहल हे ऊ तो न होवत हल  सत्र न्यायाधीश बोललन वकील साहब आउ जादे जिरह के जरूरत न हे  मेडिकल रपट सच्चाई के खुलासा कर देलक हे  मपध॰ रसुन लहसुन फेन बाबा चिलोही आलू सींभ अउ कच्चा मरीच दे गेला  चार जौ रसुन भी हल  हम कहलूँ अञ् बाबा रसुनो खा हो साधु महात्मा की तो गरम चीज नञ् खा हथ  बाबा बोललका अरे ई सब साग भाजी खाय में कोय दोस हे सींभिया में तनी रसुना पर जा हइ ने तो सबदगर हो जा हइ  मपध॰ रसे रसे धीरे धीरे बिआह होल अउर रसे रसे रामरतन के मन में ई पक्का हो गेल  बात आल गेल हो गेल  रतन अप्पन संसार में मस्त रहलन अउर रामरतन अप्पन दुनिया में  मेहरारू अप्पन करतब से कुलछनी कहला हे  मगर पारवती में अइसन कोय औगुन न हे  गाँव घर के लोग भी अब पारवती के बड़ाई करे ला सुरू कर देलक  रमेश के माता पिता के विचार भी रसे रसे बदलो लगल  मपध॰ रसोय रसोई ओकर बाद पुजेरी बाबा रसोय बनावे ले आग जोरे के तैयारी करे लगला अउ हमरा हँकावैत कहलका अगे मइयाँ आउ तो तनी साग तो अमनिआँ कर दे  मपध॰ राकस राक्षस तोर भतार अमदी हउ या राकस अइसे कोय अप्पन मेहरारू के मारऽ हे मपध॰ रात अधरात रात बेरात कोय काम पड़े पर ऊ रजेंदर के बोलावऽ हलन अउ नौकरी पर गया जाय घड़ी रात अधरात भोर भिनसरवा रजेंदर उनका समान के साथ हिसुआ पाँचू चाहे तिलैया टीसन पहुँचावऽ हल  मपध॰ रात बेरात रात भर ठकुरवारी में अराम कर ले  तड़के उठके चल जइहँऽ  एजऽ तो बराबर कत्ते राहगीर रात बेरात रहवे करऽ हथ  ठकुरवारी से परसाद खाय ले मिलिये जैतउ ओढ़ना बिछौना के भी कमी नञ् हे साले साल सब परदेसियन देवे करऽ हे ओकरो पर पोवार भी बिछल हे  मपध॰ रिपोट रिपोर्ट लछमिनियाँ के जनावर नियर ओक्कर मरद मार डंटा मार डंटा कूट देलक हल  निरदय सउँसे बदन में बाम उखड़ल  लिलारो फुट्टल  अब लछमिनियाँ ला का करे पड़त ओक्कर मरद के मारा पीटी थाना में रिपोट दरज करा दी ओकर आँख से लोर रुके के नाम न ले रहल हल  घर के सबहे लोग चुप हलन  कुछ देर के बाद रोहित पूछलक सुभदरा अगरचे तोरा जउरे कउनो बदसलूकी कइलक हे तो पुलिस के रिपोट करे के चाही  हम कमीना के जेल के हवा खिला के रहम  मपध॰ रेआन नीची जाति के लोग वे लोग जिनका यज्ञोपवीत संस्कार नहीं होता छोटे काश्तकार दे॰ रेयान ऊब गेलन आखिर मथुरा सिंह तो चचा से बोले पड़ल सिंगरिआ के तू डांगर बनावे पर उतारू हऽ  रेआन औरत अइसन टाँड़ी टिक्कर दउड़ल चलइत हे  सब लोग हमरा ताना देइत हथ  कुछ ऊँच नीच हो गेल तो तोरा दीदा में तनिको गरान हवऽ कि नऽ मपध॰ रेवटी टेंट तम्बू खेमा शिविर खूब गहमागहमी मचल हे भगत बाबू के घर  गाजा बाजा गीत गौनई के शोर से कान फट रहल हे  समधी हाईकोट के दमधाकड़ वकील अउ वर सचिवालय के किरानी  गया अउ मुंगेर के नामी गिरामी नाचेओली बायजी बकरी के झुंड सन लाइन लगल रंग विरंग के गाड़ी मोटर रेवटी समियाना अइसन अइसन कि सोनपुर के मेला झूठ  मपध॰ रोमा रोम लोम सूरूज उगलन बाकि कलटा के उगलन  गाय बकरी के धूप सुहावन लगल  लोग बाग के भी एगो थाह मिलल  चमड़ा में धूप लगल त रोमा जग गेल सुग्घड़ अउर सुत्थर लगे लगल  मपध॰ रौ धुन सुर चाल वेग हाँ पपुए बाबू हीं रहम तूँ का कर लेगा ऊ गोरनार छो फुट्टा जुआन हथ  इंजीनियर हथ  हम उनखे रखनी बनके जीयम  तूँ का कर लेमऽ लछमिनियाँ अप्पन रौ में बोलइत चल जा रहल हल  मपध॰ लंद फंद हमनीन गरीबन के सहायते ले तो जान तरहँत्थी पर लेके घूमल चलऽ हूँ भले ऊ कोय जात धरम के रहे  ई पुजेरिया के बारे में कते बेरी लंद फंद सुन चुकलूँ हऽ  भगत बाबू एगो बेस खुसहाल किसान हथ नीयत के साफ हउ दिल के नेक  लंद फंद से कोसो दूर  एही गुने जबकि उनकर जिला जेवार आतंक में झुलसइत हे तइयो उनखा लेल आझो राम राज हे  मपध॰ लंफ लफ लालटेन अप्पन दुआर पर बैठल बैठल रमचरना यही गुन रहल हे  साँझ जाड़ा के मटिआ गेल हे  एगो कुहा जइसन  घोर अन्हेरिया  सब अप्पन दुआर पर लंफ बत्ती कर लेलन  साव के दुकान से बत्ती के रोसनी में रमचरना के मुठान देखल जा सके हे  उ चुक्को मुक्को एगो छोट चटाई पर बैठल हे  ओकर आँख के लंफ में तेले कम गेल हे  अस्सी बरस तो ओकर उमीर होत  मपध॰ लंफ बत्ती अप्पन दुआर पर बैठल बैठल रमचरना यही गुन रहल हे  साँझ जाड़ा के मटिआ गेल हे  एगो कुहा जइसन  घोर अन्हेरिया  सब अप्पन दुआर पर लंफ बत्ती कर लेलन  मपध॰ लकड़ी झुरी बुतात लेके ऊ सीधे खरिहान आ गेल लेकिन ओकर दिमाग में उहे दिरिस नाचइत हल  बिना खइले पिले ढेर रात तक ऊ आम के सुक्खल लकड़ी झुरी अउ गोड़ के गांजल पोआर जग के तापते रहल  मपध॰ लगउरिये एक एक के बाद एक लगातार एक दिन दुपहरिया में जब उ खरिहान में आम के चिक्कन पटरा पर धान के नेवारी पीट रहल हल तो माथा पर से एक लगउरिये बड़ी नगीच से सेना के छो सात गो छोटका हवाई जहाज उड़ के निकल गेल  तीन दिन से अराम में ही एक लगउरिये हम उन्नैस गो के घोलटइली हल पिछला हप्ता इहाँ से फुरसत मिले पर सोझे अपने के दुआरी पर आ जाम  देस के माटी में उगल एगो फूल रजेंदर मपध॰ लगन किसी शुभ काम का मुहूर्त्त विवाह की तिथि समय आदि सादी तय हो गेल  लगन के दिन सोधा गेल  लगनपतरी भी मिल गेल  वर कन्या दुन्नो के अँगना में खुसी  भगत बाबू के नौकरियाहा दामाद मिले के खुसी अउ वकील साहेब के खुसी सुत्थर पुतोह के साथ साथ कुबेर के खजाना मिले के  मपध॰ लगनपतरी विवाह के मुहूर्त्त आदि के विवरण का पत्र जो वर पक्ष से वधू पक्ष को हल्दी धान दूब आदि के साथ तिलक के बाद दिया जाता है सादी तय हो गेल  लगन के दिन सोधा गेल  लगनपतरी भी मिल गेल  वर कन्या दुन्नो के अँगना में खुसी  भगत बाबू के नौकरियाहा दामाद मिले के खुसी अउ वकील साहेब के खुसी सुत्थर पुतोह के साथ साथ कुबेर के खजाना मिले के  मपध॰ लगा केकरो किरिया खाना पाया के ओट से गुलबिया बोलल पहिले हमरा लगा किरिया खाहो कि दारू ताड़ी नीसा पानी नै करभो तब्बे जइबो  मपध॰ लगुआ भगुआ चपरासी बोलल भेड़िया से आउ देह नोचावे ला हे त थाना में चल जा  तोरा जउरे जे रेप कइलन हे ऊ दबंग दरोगा हथ  ऊ रोज रोज दलाल से कमसीन लड़की के मांग करऽ हथ  हमरा बुझा हे तोरा अकेले देख कउनो लगुआ भगुआ दरोगा जी के फोन कर देलक आउ ऊ आनन फानन कार दौड़ा देलन  मपध॰ लटियाना मर्दित करना मल कर मिलाना दुबला या कमजोर बनाना खैनी ओही हरखू के चेहरा पर चिंता के चिन्हास हल  हुलास गम लेलन  टेंट से खैनी निकाललन  चुन्ना फेंटलन अउर लटियावे लगलन का हो मन बेअग्गर लगऽ हो का बात हो चुप काहे हऽ कहऽ  मपध॰ लड़ाय झगड़ा फिन इनखा पीए के आदत संगत में पड़ गेल  एहू कहऽ कि दूगो पइसा के गरमी  लड़ाय झगड़ा होबऽ हल  कधियो दु चार थप्पड़ मारियो देलक  मपध॰ लड़ाय तकरार चमारी सोंचलक रे मन हमर मेहरारू तो लछमी हे  जे माधे समान जुटावऽ ही घर में ओइसन तो निमने से चलवे हे घर के  नञ् बेच बिकरिन नञ् लड़ाय तकरार  कहियो केकरो से उठल्लु भी नञ् करइलक हे जबकि गहना के सउखे लगल होत ओकरा  तन पर भर जी बस्तर भी तो नञ् देलूँ हे कहियो  अदना नर नोहरंगी तो जुटवे नञ् करे हमरा से जेकर तगादा कहियो नञ् कइलक ऊ  मुदा ई दमड़िया अइसे काहे बोलऽ हे  मपध॰ लपकना लपकल भागल गुलबिया अप्पन गाँव दने दौड़ल जाइते हल कि पौ फट गेल  चिरञ् चुरगुन अप्पन खोंथा से नीला असमान में रेस करैत चीं चीं कर रहल हल  गुलबिया के दूरिये से लगल कि ई तो हमर सखी सितबिया हे  लपक के गुलबिया आगू बढ़ल सितबिया चौंक गेल  हम अप्पन नैहर के गाँव बता देलूँ सुदामा बिगहा  आगू आगू मेठ अउ पीछू पीछू हम लपकल बढ़े लगलूँ  कुछे देरी में हमर गाँव के सिमाना आ गेल  मपध॰ लरछा पैर का एक आभूषण छागल गुलबिया माय पुछलक बड़ी बढ़ियाँ साड़ी हउ गे पहुनमा लाके देलथुन गुलबिया बोलल ऊ दारू पीयत कि साड़ी लाके देत अपने कोय जुगुत से लेलाँ होत बकड़ी छकड़ी बेच के  फेन पुछलक अञ् गे अबरी ससुरा बड़ी मानलकउ हे हँसुली लरछा देलकउ हऽ  गुलबिया चुप्पे रह गेल  अउ गियारी से निकालैत कहलक एकरा बक्सा में रख दीहँऽ गाँव में सब देखत  फूटल भाँगल घर हे हले ई लरछवो रख दे  मपध॰ लरतांगर लरबर शिथिल ढीला लार पोआर कोय बात नञ् हे साव जी घर में एगो जे जोरू आ गेल हे ऊ घर के दलिदराह बना के रख देलक हे  खुट्टा से दलिदरा के बान्हले हे घर में  का करी साव जी हम तो लरतांगर होल रहऽ ही उप्पर से ओकर अठारह फरमाइस  मन खतुआ जाहे  चमारी एकदम्मे झूठ बोल रहल हल  मपध॰ लरम नरम जब अप्पन दुआरी पर लउटे के होल त ओकर गाय के रोग ग गेल  ओकर पेट फुल गेल हल  पाघुर करवे न करे  ओकर मिजाज अस बस हो गेल  देहाती दबाई पड़ल डागडर भी अइलन देखलन दबाई देलन  बाकि ओकर पेट लरम नई होल  मपध॰ ललचाल ललचाया हुआ जमात के मेठ बोलल हम सब जानऽ हूँ  आँख के देखल दूर कर अउ किरिया के परतीत  ई हमरा सब कह देलक हऽ  तूँ एकरा साड़ी गहना कौन लोभ से देलहो नहाएत खनी भुरकी से देखऽ हलहो भभूत लगावे खनी एकर गियारी छाती अउ पेटो छुलहो  एकर गालो छुलहो  एकरा से सट के बैठलहो ललचाल टुकुर टुकुर देखऽ हलहो  ई सब की हे एगो पुजेरी साधू ले ठीक हे मपध॰ ललटेन लालटेन पुजेरी बाबा ललटेन के ईंजोरा में टुकुर टुकुर हमर देह देख रहला हल अउ ओजय बैठ के थारी घंटी दीआ धो रहला हल खोद खोद के  पुजेरी बाबा मुसकैत चल गेला  हम देवाल दने मुँह घुरा के कपड़ा बदले लगलूँ  पुजेरी बाबा इनरे पर ललटेन छोड़ देलका हल हमर सुविधा ले  मपध॰ लाठी फलसा लाठी फरसा इनकर बाबूजी के जिनगी अछते कोई बेलगाम न हल  उनका गुजरते माय के दुलार सबके बिगाड़ देलक  ई सबसे छोट हथ इ से सबसे ज्यादे साँढ़ हो गेलन  ताकतवर हथ गवरू जवान  बात बात पर लाठी फलसा निकालेवाला  तोर जेठो इनका से डेरा हथू  मपध॰ लावा आँख में दहकना काम के बहाने जेठानी खसक गेलन  सिंगारो के आँख में लावा दहके लगल  नाग के दूध लावा पिया के ओकरे से डँसवावे खातिर ओकर मन तइयारे न हल  मपध॰ लावा फुटहा फुलमतिया के जुआनी बैसाख के नदी नियन अपन पाट छोड़ के सिकुड़ गेल  अनकट्ठल सपना में ऊ सबके झोंके न चाहे हे  ओकरा अप्पन खबर हे  बाकि ऊ का कर सके हे  जिनगी लावा फुटहा त न हे जे जहाँ तहाँ गिरल त गिरल  जी जाँत के ऊ रतन से अप्पन आँख मोड़े लगे हे  मपध॰ लिट्टी कुमारो साहब रंग रूप में बापे सन हलन  कद मँझला देह थुल थुल गरदन घोंच आँख घुचघुच गाल फूलल जइसे दुन्नों गलफरा पटनियाँ लिट्टी हे  मनगर त नहिए लगलन मुदा एकरा से का हथ त किरानिएँ बाबू न  मपध॰ लुग्गा साड़ी कपड़ा लत्ता अप्पन बेटी के रुपइया पइसा लुग्गा देके बिदा कइलन  मपध॰ लुतरी चुगली चुगलखोरी चुगलपन लगाना ऊ हमरा से का झिटत पहिलहीं से ई घर के रानी बनल हे  ओकर सौतिन बनाके तो हमरा बोलावल गेल हे  ओह तो ई बात एतना जल्दी लुतरी लगावे लगल मुझौसी जेठानी लमहर साँस लेलन अउ माथा पकड़ के बइठ गेलन  मपध॰ लुत्ती चिनगारी ऊ केकरो से बतिअइलन न  ऊ एकरा चेतउनी नियन बुझलन  ऊ सोंच लेलन कि खर के घर में लुत्ती लगला पर आग के का बिगड़त  जब ला कोई इनार में डोल डालत तब तक त घरे राख हो जात  मपध॰ लुर बुध सोनियाँ अप्पन सोभाव से सबके मन लुभौले रहऽ हे  ऊ सुत्थर तो हे अइसन जइसे इन्नर के परी रहे अउ लुर बुध में तऽ सरसतिये जी  गाँवे के बगल में सिसवाँ हाई स्कूल से मैट्रिक फस्ट डिविजन में पास कइलक ऊ भी सहर के इस्कूल में बेगर कोय चिट पुरजी के इम्तिहान दे के  मपध॰ लेथराना इ मन हे कि मानवे न करे  आँख बेअग्गर हो जाहे का करूँ  टिकोला के लोग झिटकियो से तोड़ के गिरा दे हथ  कुछ जमीन में लेथरा के कुचला जाहे  टिकोला आम न हो सकल पेड़ गुजुर गुजुर देखते रह जाहे  मपध॰ लेसना नेसना जलाना बाप के नाम अउर हैसियत के बात सुनके सिंगारो के आग लेस देलक  ऊ काबू से बाहर हो गेल  आवाजो बेकाबू हो गेलइ हाँ पता लगावे ला चाहऽ हलइन हमरा बाप के कि खनदानी हे कि खानगी सिरिफ दौलत वाला हे कि कुकरमी रखेलिन रखऽ हे कि न चुरुआ भर पानी न मिलल हल कहीं माँग भरे के पहिले मथुरा के नाम सुनते सिंगारो के देह में आग लेस गेल  जोरदार एतराज कएलक मथुरवा हाथ न लगा सके  ऊ पापी जिनगी भर इनकर विरोध कएलक  मरलो पर चैन न लेवे देत मपध॰ लोढ़ा वह छोट पत्थर जिससे सिल पर मसाला चटनी आदि पीसते हैं खेत में गिरे बाल या अन्न को चुनना उञ्छवृत्ति चुना हुआ बाल या अन्न ओकरा कभी कभी मन में ई बात भी आ जा हल कि सचमुच हमर भाग्य लोढ़ा से लिखल हे  हम सचमुच में जन्म से कुलछनी ही तभी तो हमरा साते हर जगह अइसन व्यवहार हो रहल हे  मपध॰ लोर आँसू हफ्ता भर अउर लगल नदी भी उतरे लगल  पसरल दुख सिमटे लगल  सले सले लोग साँस लेवे लगलन  आँख के लोर थमे लगल  मपध॰ स सन सा जरी छोट भरल सीसी से हम जरी स तेल देलूँ कड़ाही में तो बाबा बोललका सब्भे तेला दे देहीं  एक अदमी के साग बनवऽ ही तउ पचास गराम तेल देही  आझ तो हमनी दू बेकती ही एतना परतय की  मपध॰ सँझउकी साँझ वाली साँझ या शाम को लछमिनियाँ अप्पन रौ में बोलइत चल जा रहल हल  फिन हमनी दन्ने घुम के बोले लगल बाबू एक्कर लीला अब बरदास के बाहर हे  आझे सँझउकी गोपला एगो अउरत लेले आल  एक बोतल दारू आउ दू दर्जन अंडो  मपध॰ सँभारना सम्हारना सँभालना हमनी ओही मकान में जउरे रहऽ हली  हम कउनो काम धाम नञ् करऽ हली  अपनहीं नियर खाली घर सँभारे के हल  मपध॰ संगारना सेंगारना संग्रह करना जमा करना गुलबिया सितबिया से फेन लगले बोलल एक दने हम खाढ़ डर से थर थर काँप रहलूँ हल ऊ सब जमात के अदमी पुजेरी बाबा के संगारल कपड़ा लत्ता थारी बरतन सब बोरा में समेट के पेटी बक्सा रुपइया पैसा ले लेलक  मपध॰ संगी साथी हम तोरा हर जगह हर तरह से मदद जरूर करबउ लेकिन गाम एक तुरी जा के लोग बाग सगी साथी अप्पन किसान मालिक भरत बाबू से पूछ तो ले पहिले  मपध॰ संस शक फसल की वृद्धि उन्नति बढ़ती बरकत संस बरक्कत वृद्धि बढ़ती चमारी सात बरिस से जर मर के चालिसो पचास मन गल्ला उपजावे बकि कहियो साल नञ् कटे  ओकर मनसूबा पर पानी फिरे लगल  मने मन छगुनते रहे ऊ हम्मर ई छोटगर परिवार में एगो नन्हका आउ नन्हकी छोड़ के के हे  मेहरारू हमर कोय तरह के बरबादी करे हे नञ् त एतना गल्ला उपजलो पर संस काहे नञ् मिले  पौनिया पझरिया के एतना नञ् दे देही कि झर जाय  एकर एक्के कारन हे आउ ऊ हे राम उद्गार बाबू के करजा जे में हम लपटाल रहऽ ही  मपध॰ संसकिरित संस्कृत हल तो वइसे ऊ चिट्ठी पतरी भर पढ़ल हरिजन लेकिन ओकर बात विचार रहन सहन में एगो अलगे संस्कार के झलक मिलऽ हल  दु चार गो संसकिरित के उलटा पुलटा असलोक भी ओकरा कंठस हल बले ओकर अरथ ऊ नञ् जानऽ हल  मपध॰ सकपकाना जाके ठकुरवारी के इनारा पर पानी पीये लगलूँ  एतने में पुजेरी बाबा डोल डाल से इनारा पर आ गेला  तब तक हम पानी चुकलूँ हल  हम सकपकाइत खाढ़ हो गेलूँ अउ अपने मने से दोल खँघारइत एक दोल पानी पुजेरी बाबा ले भर देलूँ  मपध॰ सगर सभी सउँसे गाँव एकवट अउ सिंगारो देई अकेले  ई गाँव के ऊ पुतोह तो न हे कि जार के मार दऽ लास फूँक दऽ तइयो कोय कुछो न बोलते  सगर पाप घोर के पी जएते  ई तो हे गाँव के बेटी दबंग दुलरी सिरचढ़ल अउ नकचढ़ियो  गाँव के मेहारू सब एकरा कहऽ हथ दरोगा जी अउ मरद लोग दुरगा जी  मपध॰ सटिफिकेट साडिग फिडिग सर्टिफिकेट बाबू गोपला के अप्पन दुआर से भगावऽ  हम अभिए पुलिस हीं जाके सनहा दरज करवावऽ ही  असपतालो जाके मार पीट के सटिफिकेट लावऽ ही  मपध॰ सतभतरी ऊ खिसिया के जवाब देवे उनकर खेती हइन तो उनका हिंआ चार गो मुस्टंडो हथी  तोर हिम्मत हउ उनकर खेसारी मसुरी नोचे के पकड़एला पर साथे जाहें मकई के खेत में  हमरा पढ़ावे के कोसिस मत कर  जेतना सतभतरी हथ सबके कुंडली हमरे पास हउ  मपध॰ सनहा एकरे पर माय बेटी सुत रह  गोपला जो अयबो करतउ तो मार जुत्ता के ओकरा बाबू ठीक कर देथू  हम सोच रहली हल का एगो सनहा पुलिस में लिखा देल जाय मगर लछमिनयाँ मार पीट के कउनो ओजह तो ना बतयलक हे  बाबू गोपला के अप्पन दुआर से भगावऽ  हम अभिए पुलिस हीं जाके सनहा दरज करवावऽ ही  असपतालो जाके मार पीट के सटिफिकेट लावऽ ही  मपध॰ सप सप ठंढा हावा सप सप बह रहल हल हम जाड़ा से थर थर कर रहलूँ हल कि एतने में पान छो गो अदमी धवधवायत दौड़ल आल अउ हमरा चारो पटी से घेर लेलक  हमर तो हवासे गुम हो गेल  हम काने कलपे लगलूँ  ऊ सब टौच बार बार के हमरा देखे लगल  मपध॰ सबदगर स्वादिष्ट हम कहलूँ अञ् बाबा रसुनो खा हो साधु महात्मा की तो गरम चीज नञ् खा हथ  बाबा बोललका अरे ई सब साग भाजी खाय में कोय दोस हे सींभिया में तनी रसुना पर जा हइ ने तो सबदगर हो जा हइ  मपध॰ सबहे सब्हे सब्भे सभी ओकर आँख से लोर रुके के नाम न ले रहल हल  घर के सबहे लोग चुप हलन  कुछ देर के बाद रोहित पूछलक सुभदरा अगरचे तोरा जउरे कउनो बदसलूकी कइलक हे तो पुलिस के रिपोट करे के चाही  हम कमीना के जेल के हवा खिला के रहम  मपध॰ सबूर सबर सब्र धीरज धैर्य ओही झर झर बरसात नियन दुख ओही जेठ नियन सुख  बड़ा सबूर हो हमरा  एही एगो जुआन बेटा हो  ई संगे जइतो  कहिओ हमरा अकेले न छोड़लको  मपध॰ सबेरगरहीं एक दिनमा सबेरगरहीं असपताल से छुट्टी होल  साँझ होबे के पहलहीं अप्पन डेरा दिलसाद गार्डेन पहुँच गेली  लछमिनियाँ हमरे हीं हल  मपध॰ समधबेटा समधी का बेटा अब सवाल हे जोग लइका ढूँढ़ना बाकि दाँव पेंच ओला ई दुनियाँ में जोग लइका ढूँढ़ना ओतनै मुस्किल जेतना डालडा से भरल बजार में खाँटी घीउ  लइका के ठौर ठेकाना त ढेरो बतौलन लोग बकि मन जमे तब न  उनकर दूर के एगो समधबेटा हलन वीगन  नंबरी मोकदमेबाज  मपध॰ समांग जब दुलरिया होल तो छट्ठी धूम धाम से होल  ने अप्पन घर के कोय समांग न ओक्कर घर के  खाली पास पड़ोस आउ का  हमरा अइसन ढेर दुखी लोग हथ  कोय बंगलोर से कोय हिमाचल से तो कोय दिल्ली से आके अप्पन अप्पन समांग के इलाज करा रहलन हे  कइ ठो से दोस्ती हो गेल हे  मपध॰ समियाना शामियाना खूब गहमागहमी मचल हे भगत बाबू के घर  गाजा बाजा गीत गौनई के शोर से कान फट रहल हे  समधी हाईकोट के दमधाकड़ वकील अउ वर सचिवालय के किरानी  गया अउ मुंगेर के नामी गिरामी नाचेओली बायजी बकरी के झुंड सन लाइन लगल रंग विरंग के गाड़ी मोटर रेवटी समियाना अइसन अइसन कि सोनपुर के मेला झूठ  मपध॰ समुल्ला समूचा पूरा से कइसे  त सुन आय से दस बरिस पहिले जदुआ हमरा से दू हजार रुपइया सुद्दी पर लेलक  ओकरा मरते मरते ऊ सात हजार हो गेल  अब सात बरिस से ओकर छउँड़ा फसिल में तीन चार मन याने दस बारह मन के साल गल्ला दे रहल हे बकि अबहियो समुल्ला पैसा के भोकतान नञ् भेल हे राम जी के किरपा से  तनी ताव में बोललन राम उद्गार बाबू  मपध॰ सरिआना उचित क्रम में रखना साजना सही रास्ते पर चलाना सुलझाना चमारी के लगल जइसे सउँसे धरती हिल रहल हे तरेंगन सब नाच रहल हे  ऊ सरिआ के दुन्नु हाँथ से मोखा थम्ह लेलक आउ बउड़ाल मन पर काबू पावे के कोरसिस करे लगल  मपध॰ सरीकदारी भागीदारी वकील साहब तोहर कमर से सलवार कइसे ससरल चेस्टर कइसे खुलल ओढ़नी कइसे गीला भेल सुभदरा ई सब आनंद के करतूत हल  वकील साहब ऊ करतूत में तोहर केतना सरीकदारी हल सुभदरा एक्को पैसा न  हम तो कबूतर अइसन फड़फड़ा रहली हल  मपध॰ सलाय दियासलाई हम आलू काट के सींभ निका के रसुन छिल के थारी में रख देलूँ  बाबा पिछुआनी भित्तर से गोयठा लकड़ी लैलका अउ हमरे सुलगावे कहलका  एगो चिपरी पर करासन देके सलाय ढिबरी भी ला देलका  मपध॰ ससुर अरे सार बनियाँ तूँ तो अइसे बोले हें जइसे चमरिया तोर बाप हउ  जइसे तूँ धरम के पंडित हें  ई राम उद्गार बाबू के अवाज हल  उद्गार चा चमरिया तो ससुर बुड़बक हइ  एक बरिस के आधो गल्ला ऊ जदि बेच दे त तोर करजा असुल हो जाय  मुनाकी रोस में बोलल हल  ई बनियाँ ससुर दमड़िया हमर मेहरारू के अनकहल कह रहल हे सिरिफ अप्पन सोआरथ ले कि हमरो मेहरारू एकरा हीं सेर के अनाज पाव में बेचे  चमारी होस कर  तोर बाप ससुर जदुआ तोरे जिनगी बचावे खातिर घिघिया के पैसा ले गेलउ हल हमरा से  आज तूँ हमरे से मुँह लगे हें  रमपुकरवा जेकरा तू जलम देलऽ पाललऽ पोसलऽ ऊ ससुर एगो अद्धी नञ् देलको होत जिनगी में  बकि हम तोरा सात बरिस में अस्सी मन से उप्पर गल्ला दे चुकली हे  ऊ भी सिरिफ दू हजार रुपइया चुकवे लऽ  मपध॰ सहिये साँझ भुखले पेट पियासले कंठ ऊ नेवारी में घुड़मुड़िया गेल  ओकरा कखने नीन आयल केकरो पता नञ्  ओकर बाकी साथी आग ताप के अप्पन अप्पन चद्दर में सहिये साँझ मोटरी बन के समा गेलन हल  मपध॰ साँझ शाम साँझ भुखले पेट पियासले कंठ ऊ नेवारी में घुड़मुड़िया गेल  ओकरा कखने नीन आयल केकरो पता नञ्  ओकर बाकी साथी आग ताप के अप्पन अप्पन चद्दर में सहिये साँझ मोटरी बन के समा गेलन हल  मपध॰ साँढ़ हो जाना छुटहा पाप छिपऽ हे भला इनकर बाबूजी के जिनगी अछते कोई बेलगाम न हल  उनका गुजरते माय के दुलार सबके बिगाड़ देलक  ई सबसे छोट हथ इ से सबसे ज्यादे साँढ़ हो गेलन  ओहनी के गरज हल कुँवार रहे से कुल के इज्जत माटी में मिल जाएत  एहनी के भरम हइन कि छुटहा साँढ़ जुगा थामत  पता लगावे के काम हल तोर बाप के  पचास बिगहा के जोतनियाँ बनिहार के हैसियत वाली लड़की काहे लेत  मपध॰ साँढ़िन बगदू सिंह के राह चललो मोसकिल हो गेल  जात भाई ताना मारे लगलन अनभाँत के हे इनकर बेटी  दिमागे असमान पर रहऽ हइ  भरल पंचइती में मरद के पानी उतारेवाली  ई साँढ़िन के गुजर ससुरार में होतइ भला मपध॰ सादा सपेटा हम डरइत बोललूँ तोहर तो हम बेटी दाखिल हियो पुजेरी बाबा  हमर बाबू जी के मुठान भी तोहरा से मिलऽ हे  तूँ खाली टीका चंदन दाढ़ी माला रखले पेन्हले हो  ऊ सादा सपेटा गिरहस हथ  मपध॰ सादे सपेटे नञ् बाबा हमरा नञ् चाही साड़ी गहना  हमनी गरीब आदमी के सादे सपेटे ठीक लगऽ हे  मपध॰ सार साला अधरतिया में कॉलबेल बजल  मटिअइले रहली  सार गोपले होत आउ कौन  पाँच मिनट बाद फेन कॉलबेल बजल  उठहीं पड़ल  अरे सार बनियाँ तूँ तो अइसे बोले हें जइसे चमरिया तोर बाप हउ  जइसे तूँ धरम के पंडित हें  ई राम उद्गार बाबू के अवाज हल  मपध॰ सिकड़ी सिकरी मथुरा ओही कएलन  ठेलके सिंगारो के कोठरी तक ले गेलन  सिंगारो जोर लगवइत चिल्लाइत रोवइत रह गेल  बाहर से सिकड़ी चढ़ाके ताला जड़ देल गेल  चाभी मथुरा के जनेऊ में लटक गेल  मपध॰ सिखउनी सरकार अपने के सिखउनी के बीज अँकुर के पौधा बन गेल हे अब हमरा केकरो से पूछे के नञ् हे  मपध॰ सियाँक चमारी के माय तो ओकर बुतरुए में गुजर गेली हल सेसे ऊ अपन मेहरारू के कम्मे उमर में पकिया चोकिया खातिर मँगा लेलक हल  भाय में ऊ अकेलुआ हल  बहिन पुनियाँ के बियाह के सियाँक ओकरा नञ् हल  चमारी मेहरारू जोरे घर में रहे लगल आउ कुछ खेत बटइया ले के औगल से खेती नाध देलक  मपध॰ सिरकी सरकंडा झलासी सरकंडे के ऊपरी भाग की लम्बी पतली सींक जिससे चटाई पंखा सूप परदा टट्टी आदि बनाते हैं सींक आदि से बनी चटाई जिससे खानाबदोश लोग अस्थायी घर बनाते हैं तानना खानाबदोश जीवन बिताना स्थायी रूप से अपने घर पर निवास करना एही एगो जुआन बेटा हो  ई संगे जइतो  कहिओ हमरा अकेले न छोड़लको  बराबर आँख के पुतली के सिरकी से तानले रहलो  झप न करे देलको  पानी से भींगे न देलको  मपध॰ सिरचढ़ल सउँसे गाँव एकवट अउ सिंगारो देई अकेले  ई गाँव के ऊ पुतोह तो न हे कि जार के मार दऽ लास फूँक दऽ तइयो कोय कुछो न बोलते  सगर पाप घोर के पी जएते  ई तो हे गाँव के बेटी दबंग दुलरी सिरचढ़ल अउ नकचढ़ियो  गाँव के मेहारू सब एकरा कहऽ हथ दरोगा जी अउ मरद लोग दुरगा जी  मपध॰ सिरिस्ता जतरा देख के बहरैलन वर ढूँढ़े ले  साथ वीगनो हल  पहुँचलन दीपक बाबू के कोठी पर फूल पत्ती से सजल सँवरल  एगो कार भी दुआरी के सोभा दे रहल हल  तड़क भड़क देख के भगत बाबू के मन फूल पर के भौंरा बन गेल  दाखिल भेलन वकील साहब के सिरिस्ता में  मपध॰ सिवाना सिमाना सीमा गुलबिया सितबिया से कलपैत बोलल हमरा भिर लाचारी हल कहलूँ अच्छा जाही लेकिन फेन तो हमरा छोड़ देवऽ ने जमात के मेठ बोलल छोड़ की तोरा तो तोर गाँव के सिवाना तक धर लयवउ  मपध॰ सींभ सेम फेन बाबा चिलोही आलू सींभ अउ कच्चा मरीच दे गेला  चार जौ रसुन भी हल  हम कहलूँ अञ् बाबा रसुनो खा हो साधु महात्मा की तो गरम चीज नञ् खा हथ  बाबा बोललका अरे ई सब साग भाजी खाय में कोय दोस हे सींभिया में तनी रसुना पर जा हइ ने तो सबदगर हो जा हइ  मपध॰ सुक्खल सूखा बुतात लेके ऊ सीधे खरिहान आ गेल लेकिन ओकर दिमाग में उहे दिरिस नाचइत हल  बिना खइले पिले ढेर रात तक ऊ आम के सुक्खल लकड़ी झुरी अउ गोड़ के गांजल पोआर जग के तापते रहल  मपध॰ सुग्घड़ सूरूज उगलन बाकि कलटा के उगलन  गाय बकरी के धूप सुहावन लगल  लोग बाग के भी एगो थाह मिलल  चमड़ा में धूप लगल त रोमा जग गेल सुग्घड़ अउर सुत्थर लगे लगल  मपध॰ सुतना बैठना खुलल अकास के नीचे चारो तरफ नेवारी के आँटी अउ गोलियावल धान के ढेरी के बीचो बीच ओकर मड़इ हल जेकरा में अप्पन ई चार ठो संगी साथी गोतिया माय के साथ उ रात में सुतऽ बैठऽ हल  मपध॰ सुद्दी सूद से कइसे  त सुन आय से दस बरिस पहिले जदुआ हमरा से दू हजार रुपइया सुद्दी पर लेलक  ओकरा मरते मरते ऊ सात हजार हो गेल  अब सात बरिस से ओकर छउँड़ा फसिल में तीन चार मन याने दस बारह मन के साल गल्ला दे रहल हे बकि अबहियो समुल्ला पैसा के भोकतान नञ् भेल हे राम जी के किरपा से  तनी ताव में बोललन राम उद्गार बाबू  मपध॰ सुपती सुपली पैर का तलवा छोटा सूप बाबा पेटो पर लगावैत बोललका माँगे कोखे हरिअर रहिहँऽ  हमरा ई सब बेस नञ् लग रहल हल हम अचानके बैठ गेलूँ  बैठे खनी हमर हाँथ उनखर सुपती से जा भिरकल  ऊ माँथा पर हाँथ फेरैत बोललका सदा सोहागिन रहऽ सोहागिने भिर तो ऐब पाप छिपऽ हे  अवाज आना बंद हो गेल  चमारी गमे के कोरसिस कइलक  धेयान तोड़ के दोकान के भीतर जाय लगल त नजर नीचे गेल ओकर गेंदरा सुपती पर छिरिआल हल  ओह ईहे ऊ बात के बंद करावे के कारन हे  एकरे गिरे के ढब सन अवाज दुनहुँ के कान तर चल गेल होत  ऊ मन मसोस के रह गेल  मपध॰ सुरिआहा सुरिआह सुर या धुन में लगा हुआ धुन का पक्का किसी रौ में बहका हुआ बकि उद्गार चचा ई तो जुलुम हइ  तूँ ऊ गरीब के जहंडल कर रहलहो हऽ  जान लऽ भारी सुरिआहा हको चमरिया  जब ओकरा ई बात के जनकारी होतो त ऊ तोरा छोड़तो नञ्  सोंचे के चाही चचा ओतना सीधा आउ कमासुत जुआन ई युग में कहाँ मिलऽ हे  ई मुनाकी के राय हल  मपध॰ सेनुरिया सिंदुरिया दिल्ली में साँझ बड़ देर से होबऽ हे  असमान पहिले फिक्का सेनुर नियर लाल आउ बाद में गाढ़ा सेनुरिया रंग के हो जा हल  मपध॰ सोआहा स्वाहा इआ धरती माय डोलऽ जोर से डोलऽ फिरो फटऽ न एक बार कि सीता माय जुकुन तोर कोख में समा जाऊँ  हे इनर देवता गिरावऽ बिजली बज्जर गिरावऽ  पपिअन पर न सही तो हमरे पर गिरावऽ  भसम कर द एही खनी कि सभे हो जाए सोआहा  मपध॰ सोग शोक बाप के सोग में सिंगारो बेचारी पगला गेल हे लेकिन अपने तो होस में ही  मेहारू के आग देइत सुनली हे अपने बेटी के मोह में पति के नरक में ठेलब पति के पाख कइसे होएत अपने के पता हे  मपध॰ सोचनिहार फुलमतिया के बड़गो आँख में रतन अउर रतन के आँख में फुलमतिया के छाया हल  फुलमतिया में सोंच हे  उ सोंचइत हे  रतन तो रतन हथ  सुख दुख के सोचनिहार फूल का के रतन  गात के गलबात कहाँ ले जाएत  इ मन हे कि मानवे न करे  मपध॰ सोझ सीधा करना सीधा करना रवाना करना होना सीधा होना किसी दिशा में प्रस्थान करना चल देना हमरा बुझा हे कि ई पुजेरी पुजेरी नञ् खाली ठकुरवारी के अगोरिया अउ ठकुरवारी के धन के भोगताहर हे  देख गे बहिन हमनी तोरा छोड़ देवौ अउ घरो पहुँचा देवौ  आझ ई पुजेरिया के सोझ कर दे  लेकिन तोरा एगो काम करे परतउ  तूँ जा के फाटक खोलइहँ अउ हमनीन धड़धड़ाल अंदर हेल जैवौ  बदनामी कुछ भेल तो घुसे देतइ ओकर घरवाला परदा पड़ल हवऽ आँख पर चीख के मथुरा कहलन अउ गोहुँम के बोझ उठा के बधार से सोझ हो गेलन  फटफटिया से उतर के मिसिर जी कुछ देर आँख फाड़ के भर पेट रजेंदर के देखलन जइसे ओकरा पहिले पहिल देखलन हल  फिर ओकर पीठ थपथपा के सोझ हो गेलन मेला में गाय देखे खातिर  रजेंदर के पसन से मिसिर जी एगो कुच कुच करिया पहिलौंठ पटनिया गाय खरीद के ओकरा फलगू नदी में उतरवा के घर सोझ कर देलन  मपध॰ सोझराना सुलझाना एगो हित ओरहन देवे लगलन ओही घड़ी तिरपुरारी से रिस्ता करे से हम मना कएली हली  ऊ घड़ी अपने के दिमाग में भूत बइठल हल कि लठइत हितइ रहे से गाँव गोतिया दबावत न  अब उलझिए गेली हे तो सोझराऊँ खुद  मपध॰ सोरग स्वर्ग तुरते के जोतल कोड़ल माटी पर बरखा के पानी पड़े से जे महक निकलऽ हे उ किसान से लेके सोरग के देवतन तक के मदहोस कर देहे  मपध॰ हँसुली दे॰ हसुली गुलबिया माय पुछलक बड़ी बढ़ियाँ साड़ी हउ गे पहुनमा लाके देलथुन गुलबिया बोलल ऊ दारू पीयत कि साड़ी लाके देत अपने कोय जुगुत से लेलाँ होत बकड़ी छकड़ी बेच के  फेन पुछलक अञ् गे अबरी ससुरा बड़ी मानलकउ हे हँसुली लरछा देलकउ हऽ  मपध॰ हँसुली लरछा गुलबिया माय पुछलक बड़ी बढ़ियाँ साड़ी हउ गे पहुनमा लाके देलथुन गुलबिया बोलल ऊ दारू पीयत कि साड़ी लाके देत अपने कोय जुगुत से लेलाँ होत बकड़ी छकड़ी बेच के  फेन पुछलक अञ् गे अबरी ससुरा बड़ी मानलकउ हे हँसुली लरछा देलकउ हऽ  एतना सुनके गुलबिया नइका साड़ी हँसुली लरछा पेन्हे लगल अउ बिसेसरा टुक टुक ताके लगल  फेन झटपट अप्पन घर जाय के तैयारी करे लगल  मपध॰ हकासल पियासल एक रोज उ अचानक हकासल पियासल दुपहरिया में मिसिर जी के दुआरी पर गया पहुँच गेल  मिसिर जी अप्पन पुरान धुरान फटफटिया के धो पोछ के नया बनावे खातिर चमका रहलन हल  मपध॰ हटकना हड़कना सरकारी फीस पर ऊ वकील त हलन खखोरना के तरफ से बकि वीगन से मोट रकम ले अइसन पलट गेलन कि वीगन के हाँथ में लगल हथकड़ी त खुल गेल अउ उलटे खखोरने जेल के भीतरे चल गेल  ई सुन के भगत बाबू के मन त हटकल बकि सोंचलन कि बाँस से खाली बाँसे नञ् बंसलोचनो फूटऽ हे  मपध॰ हर हर खून बहना एतना कहते कहते पुजेरी बाबा के हाँथ गोड़ उनखे गमछा चद्दर से बाँध देलक  गंजी फार के उनखर मुँह में ठूँस देलक  मुँह में ठूँसैत खनी पुजेरी बाबा के एगो अगला दाँतो टूट गेल अउ मुँह से हर हर खूनो बहे लगल  मपध॰ हरामी हरमियाँ गोपला आझ बड़ मारलक हे  ऊ अप्पन मरदाना गोपाल के बारे में बता रहल हल  सऊँसे पीठ उघार के देखउले हल  हम्मर मेहरारू लछमिनियाँ से फिनूँ पूछे लगलन का होलउ अप्पन कँपसल बोली में लछमिनियाँ कहे लगल मइया गोपला एक नंबर के हरामी हे  मपध॰ हले फेन पुछलक अञ् गे अबरी ससुरा बड़ी मानलकउ हे हँसुली लरछा देलकउ हऽ  गुलबिया चुप्पे रह गेल  अउ गियारी से निकालैत कहलक एकरा बक्सा में रख दीहँऽ गाँव में सब देखत  फूटल भाँगल घर हे हले ई लरछवो रख दे  मपध॰ हसुली बकसा खोले घड़ी हमरा भिरी बोला लेलका अउ चाँदी के हसुली निकालइत बोललका एहो लेमा तउ ले  हमनी साधु संत सोना चाँदी के तो ढेला माटी बूझऽ ही  कोय भगत दरबार में चढ़ावऽ हे अउ हम तोहनियें निअन सोहागिन के दे देही  मपध॰ हहराना कमरा में बंद सिंगारो देई के मगज कामे न करइत हल कि का करूँ अँधिया तूफान बनी कि अगिया बैताल कि हहराइत गंडक बनके लील जाऊँ सउँसे मथुरा सिंह के कुनबा गाँव जेवार मपध॰ हाँहे फाँफे दे॰ हाँफे फाँफे एत्ते भोरे गे बहिन कन्ने से हाँहे फाँफे आ रहलाँ हँऽ सितबिया बोलल  मपध॰ हाथ गोड़ अभी कुछ रोज दम मार ले सीमा पर लड़ाय छिड़ल हउ  भरती होते सरकार ओनिहे भेज देतउ  एक्कर माने अपने हमरा टरका रहली हऽ  ई जंगली भैंसा अइसन चकैठ देह केला के थम अइसन गोलिआल हाथ गोड़ कउन दिन खातिर हे मपध॰ हाय पेट हम नञ् जानऽ हली भगमान कि सउँसे संसार भर के अदमी खाली अप्पन सोआरथ ल मरऽ हे  राम उद्गार बाबु के हम कहियो कि बिगाड़ली हल जे हमरा ल मउगत बनल हथ  हाड़ टोड़ के कमा ही बकि हाइए पेट में दिन गुजरे हे  मपध॰ हिकमत पेंच अचानक मिसिर जी अइसन बरेक मार के फटफटिया रोक देलन कि रजेंदरा के माथा उनकर पीठ से टकरा गेल  सामने दुगो कुत्ता अप्पन अप्पन हिकमत पेंच देखा रहल हल  दुनूँ माँस के गुरही खातिर अझुरायल हल  मपध॰ हियाव साहस हिम्मत हौसला ई जानकारी रहइते गैरकानूनी बेयापार के विरोध करे के हियाव कउनो न रखऽ हलन काहे कि ई हाइ सोसाइटी के मामला हल  मपध॰ हिल हुज्जत आगे लिखली हे कि नाया सदी मगही कहानी ले नाया सबेरा लेके आल हे आउ हमनी के उत्तिष्ठ जाग्रत के संदेश दे रहल हे  बिना कोय हिल हुज्जत के ई कहानी अंक अपने के सौंप रहली हे ई असरा के साथ कि हमर ई प्रयास के पाठक आउ आलोचक लोग सराहतन  मपध॰ हीआँ दे॰ हियाँ ऊ हम्मर गोड़ छूलक  परनाम बाबू जी  हम गोपाल ही  लछमिनियाँ हीआँ आयल हे मपध॰ हुलकना झाँकना पुजेरी बाबा मुसकैत चल गेला  हम देवाल दने मुँह घुरा के कपड़ा बदले लगलूँ  पुजेरी बाबा इनरे पर ललटेन छोड़ देलका हल हमर सुविधा ले  मुदा कपड़ा बदलैत खनी लगल कि कोय भुरकी से हुलक रहल हे  मपध॰ हेस्त नेस्त हेस नेस हरखू ठान लेलक कि समय रहते कुछ करे के चाही  मुरेठा के हेस्त नेस्त होइए जात त मुरेठा के का होत  दोसर के मुरेठा के सँभाले हे  जब तक मुरेठा हे तब तक बचवे पड़त  नदी अउ लइकी में बड़ा फरक हे  मपध॰ होतब होतव्य भवितव्य हुलास हुलासिन के चैन न मिले  हर बख्ते उख बिख लगल रहे  दिन रात छटपट छटपट करइत बितलन  का न का होत  होतब के कउन थाम सके हे  रात केतना छटपटाहट में कटल गाय के  मपध॰ 