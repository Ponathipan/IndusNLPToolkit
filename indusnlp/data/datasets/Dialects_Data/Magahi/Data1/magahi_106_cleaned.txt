कालापानी साइबेरिया में जेल के जिनगी भाग अध्याय अस्पताल डाक्टर लोग वार्ड के फेरी राउंड सुबह में लगइते जा हलइ दस आउ एगारह के बीच ओकन्हीं सब साथे हमन्हीं हीं अइते जा हलइ मुख्य डाक्टर के साथ में आउ ओकन्हीं से पहिले डेढ़ घंटा पहिले हमन्हीं के वार्ड में फेरी लगी आवऽ हलइ निवासी डाक्टर  ऊ बखत हमन्हीं हीं निवासी डाक्टर एगो नवयुवक डाक्टर हलइ अपन काम के निम्मन जानकार स्नेहमय मिलनसार जेकरा कैदी लोग बहुत मानऽ हलइ आउ ओकरा में खाली एक्के कमी पइते गेलइ बहुत जादे सीधा  वास्तव में ऊ कइसूँ अल्पभाषी हलइ मानूँ हमन्हीं साथ सकपका जा हलइ ओकर चेहरा लगभग लाल हो जा हलइ रोगी लोग के पहिले निवेदन पर खुराक बदल दे हलइ आउ लगऽ हइ कि ओकन्हीं के निवेदन पर दवाय के नुसखा भी लिक्खे लगी तैयार हलइ  लेकिन ऊ एगो निम्मन नवयुवक व्यक्ति हलइ  ई बात स्वीकार कइल चाही कि रूस में कइएक डाक्टर के सामान्य जनता के प्रेम आउ आदर मिल्लऽ हइ आउ ई जेतना कि हम नोटिस कइलिअइ बिलकुल सच हइ  हम जानऽ हिअइ कि हमर शब्द विरोधाभास लगतइ खास करके रूसी सामान्य जनता के चिकित्साशास्त्र आउ विदेशी औषधि के मामले में सार्वत्रिक अविश्वास पर विचार कइला पर  वास्तव में एगो साधारण अदमी कइएक साल से कोय बहुत गंभीर बेमारी से ग्रस्त कोय ओझा औरत से चाहे अपन घरेलू स्वदेशी दवाय जेकर मजाक बिलकुल नयँ उड़ावल जा सकऽ हइ से इलाज करइतइ बनिस्बत डाक्टर भिर जाय के चाहे अस्पताल में भरती होवे के  लेकिन एकरा सिवाय हियाँ एगो अत्यंत महत्त्वपूर्ण परिस्थिति हइ जेकर चिकित्साशास्त्र से कोय बिलकुल संबंध नयँ हइ अर्थात् सब सामान्य जनता के हरेक के प्रति सार्वत्रिक अविश्वास जेकरा पर प्रशासनिक मुहर हइ एकरा सिवाय लोग भयभीत आउ पूर्वाग्रही रहऽ हइ अस्पताल के विरुद्ध कइएक तरह के भय से कहानी से जे अकसर असंगत होवऽ हइ लेकिन कभी कभी ओकर अपन आधार होवऽ हइ अर्थात् वास्तविकता पर आधारित रहऽ हइ  लेकिन मुख्य बात ई हइ कि ओकरा भयभीत करऽ हइ अस्पताल के जर्मन नियम बेमारी के पूरे अवधि के दौरान चारो तरफ अनजान लोग पथ्य के मामले में सख्ती फ़ेल्डशर आउ डाक्टर के आग्रहपूर्ण कठोरता के कहानी लाश के चीर फाड़ करना आउ अँतड़ी निकासना आदि आदि  एकरा अलावे लोग तर्क करऽ हइ कि कुलीन लोग इलाज करतइ काहेकि डाक्टर तो आखिर कुलीन लोग ही होवऽ हइ  लेकिन डाक्टर के साथ नगीची परिचय हो गेला पर हलाँकि बिन कोय अपवाद के नयँ लेकिन अधिकतर हालत में ई सब भय बहुत जल्दीए गायब हो जा हइ जे हमर विचार से सीधे हमन्हीं के डाक्टर के आदर से संबंधित हइ मुख्य रूप से नवयुवक लोग के  ओकन्हीं में से अधिकतर लोग आदर अर्जित करे में सफल हो जा हइ आउ सामान्य जनता के प्रेम भी  हम कम से कम ऊ बारे लिख रहलिए ह जे हम खुद देखलिए आउ अनुभव कइलिए ह आउ कइएक जगह आउ ई बात सोचे के कोय आधार नयँ हइ कि दोसरकन जगहवन में बहुत अकसर भिन्न बात देखे में अइतइ  वस्तुतः कुछ कोना में डाक्टर लोग घूस ले हइ अपन अस्पताल से बहुत अधिक लाभ उठावऽ हइ रोगी लोग के लगभग उपेक्षा कर दे हइ हियाँ तक कि चिकित्साशास्त्र के ज्ञान बिलकुल भुला दे हइ  ई बात अभियो हइ लेकिन हम बात कर रहलिए ह बहुसंख्यक डाक्टर के बारे चाहे बेहतर कहल जाय ऊ मनोबल के बारे ऊ प्रवृत्ति के बारे जे अभी हमन्हीं के काल में चिकित्साशास्त्र में कार्यान्वित कइल जा हइ  ओहे कर्तव्य के त्यागी भेड़ के समूह में भेड़िया अपन स्पष्टीकरण में चाहे जे प्रस्तुत करइ चाहे जइसे स्पष्टीकरण देइ मसलन बल्कि वातावरण के चलते जेकर ओकन्हीं अपन तरफ से खुद्दे शिकार होवऽ हइ हमेशे गलत होतइ खास करके अगर एकर साथ साथ ओकन्हीं मानवप्रेम भी खो देइ  आउ रोगी के प्रति मानवप्रेम दया भ्रातृ सहानुभूति कभी कभी ओकरा लगी सब्भे दवाय के अपेक्षा अधिक आवश्यक होवऽ हइ  अब समय आ गेले ह कि वातावरण के मामले में हमन्हीं के भावशून्य शिकायत रोक देवे के चाही कि एकर हमन्हीं शिकार होलिअइ  ई बात मानऽ हिअइ कि ई हमन्हीं के बहुत कुछ शिकार बनावऽ हइ लेकिन पूरा नयँ आउ अकसर कोय धूर्त आउ अपन काम के जानकार चतुराई से ई वातावरण के प्रभाव से नयँ खाली अपन कमजोरी छिपावऽ हइ बल्कि अकसर अपन नीचता के भी खास करके अगर ऊ निम्मन से बोल चाहे लिख सकऽ हइ  लेकिन हम फेर से विषय से विचलित हो गेलिअइ हम खाली कहे लगी चाहऽ हलिअइ कि सामान्य जनता चिकित्सा प्रशासन के प्रति अधिक अविश्वासी आउ द्वेषी होवऽ हइ नयँ कि डाक्टर के प्रति  ओकन्हीं वास्तव में कइसन हइ ई जान लेला पर ऊ तेजी से अपन बहुत कुछ पूर्वाग्रह भूल जा हइ  अभियो तक हमन्हीं के अस्पताल के दोसरे परिस्थिति अधिकतर मामले में सामान्य जनता के दिल के मोताबिक नयँ हइ अभियो तक अपन नियम से हमन्हीं के सरलहृदय जनता के आदत के द्वेषी हइ आउ जनता के पूरा विश्वास आउ आदर प्राप्त करे के स्थिति में नयँ हइ  अइसन कम से कम हमरा कुछ अपन खुद के विचार से लगऽ हइ  हमन्हीं के निवासी डाक्टर वार्ड डाक्टर साधारणतः हरेक रोगी के सामने रुक जा हलइ गंभीरतापूर्वक आउ अत्यंत ध्यानपूर्वक ओकरा जाँचऽ हलइ आउ पूछताछ करऽ हलइ दवाय के नुसखा आउ खुराक निर्धारित करऽ हलइ  कभी कभी ऊ खुद नोटिस करऽ हलइ कि रोगी कइसनो रोग से ग्रस्त नयँ हइ लेकिन चूँकि कैदी काम से सुस्ताय लगी अइले ह चाहे खाली पटरा के बिछौना के स्थान पर गद्दा पर सुत्ते लगी अइले ह आउ आखिरकार तइयो गरम कमरा में आउ सरद कोर द गार्द गार्ड हाउस में नयँ जाहाँ परी पीयर आउ क्षीण अभियुक्त सब के ठूँस ठूँसके रक्खल जा हइ हमन्हीं हीं अभियुक्त लोग लगभग हमेशे समुच्चे रूस में पीयर आउ क्षीण रहऽ हइ जे ई बात के लक्षण हइ कि ओकन्हीं के दशा आउ आंतरिक स्थिति लगभग हमेशे दंड सुनावल लोग के अपेक्षा अधिक कष्टकारी होवऽ हइ त हमन्हीं के निवासी डाक्टर अराम से ओकन्हीं लगी कइसनो फ़ेब्रिस कातारालिस लैटिन सरदी वला बोखार लिख दे हलइ आउ कभी कभी सप्ताहो भर हुआँ ठहरे लगी दे दे हलइ  हमन्हीं हीं सब कोय ई पर हँस्सऽ हलइ  सब कोय निम्मन से जानऽ हलइ कि ई हमन्हीं हीं मानल बात हइ डाक्टर आउ रोगी के बीच कइसनो परस्पर सहमति के अनुसार स्वांग कइल रोग के द्योतित करे लगी एगो फरमूला शूल पेचिश जइसन कि खुद कैदी लोग के अनुवाद करऽ हलइ  कभी कभी रोगी सरलहृदयता के नजायज फयदा उठावऽ हलइ आउ तब तक पड़ल रह जा हलइ जब तक कि ओकरा बलजबरी निकासके भगा नयँ देवल जा हलइ  तखने हमन्हीं के निवासी डाक्टर के देखे लायक रहऽ हलइ मानूँ भीरू बन जा हलइ मानूँ रोगी के सीधे कहे में शरमाऽ हलइ कि ऊ जल्दी से चंगा हो जाय आउ अस्पताल से छुट्टी लगी खुद कहइ हलाँकि ओकरा पूरा अधिकार हलइ बिन कइसनो बातचीत आउ मक्खनबाजी के सीधे आउ बिन कोय तकल्लुफ के ओकरा अस्पताल से छुट्टी दे देवे के ओकर चार्ट पर लिखके सानात एस्त लैटिन स्वस्थ हइ  ऊ शुरू शुरू ओकरा इशारा करइ बाद में मानूँ समझावइ की अब समय नयँ हो गेलो ह तूँ तो अभी लगभग भला चंगा हकऽ वार्ड में भीड़ भाड़ हको आदि आदि तब तक जब तक कि खुद रोगी के शरम नयँ आ जाय आउ ऊ खुद आखिरकार अस्पताल से छुट्टी लगी नयँ कहइ  प्रधान डाक्टर हलाँकि मानवप्रेमी आउ ईमानदार व्यक्ति हलइ ओकरो रोगी लोग बहुत मानऽ हलइ लेकिन निवासी डाक्टर के अपेक्षा कहीं अधिक कठोर आउ दृढ़संकल्प हलइ हियाँ तक कि कोय मौका पर दृढ़ कठोरता बरतऽ हलइ आउ एकरा लगी ओकरा हमन्हीं हीं कइसूँ विशेष रूप से आदर कइल जा हलइ  ऊ निवासी डाक्टर के बाद सब्भे अस्पताल के डाक्टर के साथ साथ आवऽ हलइ ओहो हरेक रोगी के एक एक करके देखऽ हलइ विशेष करके गंभीर रोगी भिर कुछ अधिक देर रुक्कऽ हलइ हमेशे ओकन्हीं के मधुर प्रेरणात्मक शब्द में बात करऽ हलइ अकसर हार्दिक शब्द भी आउ साधारणतः रोगी लोग के दिमाग पे निम्मन छाप छोड़ऽ हलइ  शूल रोग के शिकायत के साथ आवल रोगी के ऊ कभियो इनकार नयँ करऽ हलइ आउ न वापिस भेजऽ हलइ लेकिन अगर रोगी खुद हठ बान्ह लेइ त सीधे ओकरा अस्पताल से छुट्टी दे देइ अच्छऽ भाय हियाँ काफी ठहर गेलऽ अराम कर लेलऽ चलऽ जाय के समय आ गेलो  जे हठ करके रहे लगी चाहऽ हलइ ऊ साधारणतः या तो कामचोर रहऽ हलइ खास करके गरमी के समय जब दिन लमगर करऽ हलइ चाहे अभियुक्त लोग में से जे अपना लगी दंड के प्रतीक्षा में रहऽ हलइ  आद पड़ऽ हइ अइसनकन में से एगो लगी विशेष कठोरता बरतल गेले हल निर्दयता भी ताकि ऊ अस्पताल से छुट्टी ले लेइ  अइले हल ऊ आँख के रोगी के रूप में आँख लाल आँख में जोरदार चुभे वला दरद के शिकायत करऽ हइ  ओकर इलाज करे लगी चालू कइल गेलइ स्पेनी मक्खी से जोंक से आँख में कोय क्षारक द्रव के छींटा से आदि आदि लेकिन रोग तइयो नहिंएँ भागलइ आँख साफ नयँ होलइ  धीरे धीरे डाक्टर सब अंदाज लगइलकइ कि ई रोग देखावटी हइ हलका सनी सूजन बरकरार रहइ बत्तर नयँ होवइ आउ ठीक नयँ होवइ हमेशे एक्के स्थिति में रहइ दशा संदेहजनक लगऽ हलइ  कैदी लोग बहुत पहिलहीं से जानऽ हलइ कि ऊ ढोंग करऽ हइ आउ लोग के धोखा दे हइ हलाँकि ऊ खुद ई बात के कबूल नयँ करऽ हलइ  ई एगो नवयुवक हलइ सुंदर भी लेकिन हमन्हीं सब पर एक प्रकार के अप्रिय छाप छोड़े वला गोपनशील संदेहास्पद नाक भौं सिकोड़े वला केकरो से नयँ बोलऽ हइ भौं चढ़ाके देखऽ हइ सब्भे से अलगे रहऽ हइ मानूँ सब के शक्का के नजर से देखऽ हइ  हमरा आद पड़ऽ हइ कुछ लोग के दिमाग में अइलइ कि कहीं ऊ कुछ कर नयँ बइठइ  ऊ सैनिक हलइ बड़गर चोरी करते पकड़इले हल दोष सिद्ध हो गेले हल ओकरा एक हजार फटका आउ कैदी कंपनी के दंड सुनावल गेले हल  दंड के पल स्थगित करे खातिर जइसन कि हम पहिलहीं उल्लेख कर चुकलिए ह अभियुक्त कभी कभी भयंकर युक्ति के आश्रय ले हइ दंड के पूर्वसंध्या पर प्रशासनिक अधिकारी में से केकरो चाहे अपन कउनो साथी कैदी के छूरी घोंप देतइ त ओकरा फेर से नावा तरह से मोकदमा चलतइ आउ दंड आउ करीब दू महिन्ना आगू बढ़ जइतइ आउ ओकर उद्देश्य प्राप्त हो जइतइ  ओकरा ई बात से कोय मतलब नयँ हइ कि ओकरा दू महिन्ना के बाद दोगना तेगना कठोरतापूर्वक दंड देल जइतइ कम से कम अभी तो ऊ भयंकर क्षण बल्कि कुच्छे दिन लगी स्थगित हो जइतइ आउ बाद में बल्कि जे होबइ एतना हद तक ई मामला में कभी कभी ई अभागल लोग हतोत्साह हो जा हइ  हमन्हीं हीं कुछ लोग आपस में फुसफुसाय लग चुकले हल कि ओकरा से बचके रहे के चाही शायद केकरो रतिया के गला रेत देइ  लेकिन अइसे खाली बोलऽ हलइ आउ कोय विशेष सवधानी ओकन्हिंयों सब नयँ बरतऽ हलइ जेकर बिछौना ओकर बिलकुल पास में पड़ऽ हलइ  लेकिन देखऽ हलइ कि ऊ रतिया के अपन अँखिया देवाल के प्लास्टर के चूना से आउ दोसरा कुछ चीज से रगड़ऽ हलइ जेकरा से सुबह में फेर से ऊ लाल रहऽ हलइ  आखिरकार प्रधान डाक्टर ओकरा लगी बत्ती के प्रयोग के धमकी देलकइ  लमगर अवधि तक जारी रहे वला आँख के दुःसाध्य रोग में आउ जब सब तरह के दवाय के संसाधन अजमा चुकल होवऽ हइ त दृष्टि के बचावे खातिर डाक्टर लोग प्रबल आउ कष्टदायक माध्यम के आश्रय लेते जा हइ रोगी पर बत्ती के प्रयोग कइल जा हइ जइसे कि घोड़ा के साथ  लेकिन बेचारा एकरो से चंगा होवे लगी तैयार नयँ होलइ  ई चरित्र या तो जिद्दी हलइ चाहे बहुत कायर बत्ती के प्रयोग ओतना दर्दनाक नयँ हलइ जेतना डंडा के फटका लेकिन तइयो बहुत कष्टकारी होवऽ हइ  एकर प्रयोग के विधि ई प्रकार हइ रोगी के पीछू मुँहें गरदन पर जेतना चमड़ी एक हाथ से पकड़ल जा सकऽ हइ ओतना पकड़ लेल जा हइ पूरा पकड़ल भाग में छूरी भोंक देल जा हइ जेकरा से गरदन के समुच्चे गुद्दी पर चौड़गर आउ लमगर घाव बन जा हइ आउ ई घाव से होके एगो सूती फीता घुसा देवल जा हइ अच्छा चौड़गर लगभग एक अँगुरी भर बाद में रोज दिन एक निश्चित समय पर घाव में से घींच लेवल जा हइ ओहे से मानूँ एकरा फेर से काटल नियन हो जा हइ ताकि घाव लगातार पीप से भरल रहऽ हइ आउ घाव भरऽ हइ नयँ  तइयो बेचारा ई भयंकर यातना आउ कष्ट कइएक दिन तक दृढ़तापूर्वक सहन कइलकइ आउ तब कहीं जाके आखिरकार अस्पताल से छुट्टी लेवे लगी सहमत होलइ  ओकर आँख एक्के दिन में बिलकुल स्वस्थ हो गेलइ आउ जइसीं ओकर गरदन के घाव भर गेलइ ऊ गार्ड हाउस लगी रवाना हो गेलइ दोसरे दिन जाके फेर से हजार फटका डंडा के मार खाय लगी  वस्तुतः दंड के पहिले के पल भयानक होवऽ हइ भयानक एतना हद तक कि शायद हम ई भय के अशक्तहृदयता आउ कायरता पुकारके पाप करऽ हिअइ  मतलब भयानक हइ जब दोगना तेगना दंड मिलतइ खाली तुरतम्मे अभिए नयँ देल जाय  लेकिन हम उल्लेख कइलिअइ अइसनो लोग के बारे जे खुद पहिलौका फटका से घायल पीठ के घाव भराय के पहिलहीं जल्दीए अस्पताल से छुट्टी के निवेदन कइलके हल ताकि बाकी फटका खाय आउ आखिरकार दंड से मुक्ति मिल जाय गार्ड हाउस में दंड खातिर नजरबंद रक्खल जाना वस्तुतः समुच्चे कातोर्गा कठिर सश्रम कारावास के अवधि से कहीं बत्तर हइ  लेकिन स्वभाव में अंतर के अतिरिक्त प्रहार आउ दंड के पक्का आदत कुछ लोग के दृढ़संकल्प आउ निर्भयता में बड़गो भूमिका अदा करऽ हइ  कइएक तुरी फटका खइला पर कइसूँ अदमी के उत्साह आउ पीठ के मजबूत कर दे हइ आउ ऊ आखिरकार दंड के शंकालु दृष्टि से देखऽ हइ लगभग एगो छोटगर असुविधा नियन आउ ओकरा से डर नयँ लगऽ हइ  सामान्य रूप से कहल जाय त ई सच हइ  विशेष विभाग से हमन्हीं के एगो कैदी बपतिस्माप्राप्त कल्मीक अलिक्सांद्र या अलिक्सांद्रा जइसे कि हमन्हीं हीं ओकरा पुकारऽ हलइ जे एगो विचित्र व्यक्ति धूर्त निडर आउ साथे साथ बहुत दयालु हलइ हमरा बतइलकइ कि कइसे ऊ चार हजार फटका खइलकइ हँसते आउ मजाक करते कहलकइ लेकिन हिएँ परी ऊ अत्यंत गंभीर मुद्रा में कसम खइलकइ कि अगर बचपने से बिलकुल सुकुमारे से अपन पहिलौके बचपन से ऊ कोड़ा के अधीन नयँ पलते बढ़ते हल जेकरा से शाब्दिक रूप से ओकर सारी जिनगी अपन गिरोह में पीठ पर के घाव के निशान नयँ मेटलइ त ऊ कइसहूँ ई चार हजार फटका के सहन नयँ कर पइते हल  अइसे बतइलकइ जइसे कोड़ा के अधीन ई पालन पोषण के ऊ अपन सौभाग्य समझऽ हलइ  हमरा हरेक बात पर पिट्टल जा हलइ अलिक्सांद्र पित्रोविच ऊ एक तुरी हमरा से बोललइ हमर बिछौना पर बइठते साँझ के दीया बत्ती जल्ले के पहिले सब कुछ लगी सब कुछ के बारे चाहे जे कुछ पाला पड़ जाय पनरह साल तक लगातार पिट्टल गेलइ ठीक ओहे दिन से जब से हम होश सँभललिअइ रोज दिन कइएक तुरी केऽ नयँ पिटलकइ केऽ नयँ पिट्टे लगी चहलकइ ओहे से आखिरकार हम एकर बिलकुल अभ्यस्त हो गेलिअइ  ऊ सैनिक कइसे बन गेलइ हमरा मालूम नयँ आद नयँ पड़ऽ हइ लेकिन हो सकऽ हइ ओहे बतइलकइ ऊ हमेशे के भगोड़ा आउ अवारा हलइ  हमरा खाली ओकर कहानी के बारे एतने आद पड़ऽ हइ कि ऊ केतना भयभीत हो गेले हल जब ओकरा एगो अफसर के हत्या लगी चार हजार फटका के सजा सुनावल गेले हल  हम जानऽ हलिअइ कि हमरा सख्ती से सजा देल जइतइ आउ शायद डंडा के फटका से हम जीवित नयँ बच पइबइ आउ हलाँकि हम कोड़ा के अभ्यस्त होल हलिअइ लेकिन चार हजार फटका मजाक नयँ हलइ आउ ओकरो पर पूरा अफसर लोग हमरा पर गोसाल हम जानऽ हलिअइ पक्का जानऽ हलिअइ कि असानी से ई सब नयँ गुजरतइ हमरा से सहन करना पार नयँ लगतइ डंडा से हम बच नयँ पइबइ  हम शुरू में खुद के बपतिस्मा करावे के प्रयास कइलिअइ सोचऽ हिअइ शायद हमरा माफ कर देल जइतइ आउ हलाँकि हमरा खुद के लोग कहते गेलइ कि एकरा से कुछ फयदा नयँ होतइ माफी नयँ मिलतइ लेकिन सोचऽ हिअइ तइयो प्रयास करऽ हिअइ तइयो ओकन्हीं के बपतिस्मा कइल क्रिश्चियन पर तो तरस अइतइ  आउ हमरा वास्तव में बपतिस्मा देल गेलइ आउ पवित्र बपतिस्मा संस्कार के दौरान हमरा अलिक्सांद्र नाम देल गेलइ हूँ लेकिन फटका के संख्या ओहे रहलइ बल्कि एक्को फटका तो माफ कइल जइते हल हमरा तो बुरा भी लगलइ  आउ हम खुद के बारे सोचऽ हिअइ ठहर जरी हम तोहन्हीं के निम्मन से उल्लू बनावऽ हिअउ  आउ वस्तुतः अपने की सोचऽ हथिन अलिक्सांद्र पित्रोविच उल्लू बनइलिअइ हम भयंकर रूप से मरे के ढोंग निम्मन से कर ले हलिअइ मतलब बिलकुल मर जाय के नयँ बल्कि लगइ कि अइकी अइकी अब देह से आत्मा निकस जइतइ  हमरा दंड लगी ले जाल गेलइ हमरा एक हजार फटका देल जा हइ जल्लऽ हइ हम चिल्ला हिअइ दोसरका हजार फटका लगी ले जाल जा हइ हूँ सोचऽ हिअइ हमर अंत आल हइ हमर सब बुद्धि विवेक ठोक ठाकके बिलकुल निकास लेवल गेलइ हमर गोड़ जवाब दे दे हइ हम जमीन पर धड़ाम हमर आँख मर गेलइ चेहरा नीला साँस नयँ मुँह में फेन  डाक्टर अइलइ बोलऽ हइ अभी मर जइतइ  हमरा अस्पताल लावल गेलइ आउ हम तुरतम्मे पुनर्जीवित हो उठलिअइ  अइसीं हमरा बाद में आउ दू तुरी बाहर ले जाल गेलइ आउ ओकन्हीं गोसाल हलइ हमरा पर बहुत गोसाल हलइ आउ हम दू तुरी आउ उल्लू बनइलिअइ तेसरे हजार फटका खाली हमरा लग रहले हल कि मरे के ढोंग कइलिअइ आउ जब चौठा शुरू होलइ त हरेक फटका मानूँ हमर दिल में छुरी घोंपाल नियन लगऽ हलइ हरेक फटका हमरा तीन नियन बुझा हलइ एतना दर्दनाक तरह से पिट्टल जा रहले हल हमरा पर ओकन्हीं क्रोधावेश में हलइ  ई अभिशप्त अंतिम हजार लगऽ हइ एकरा पहिला तीनों हजार के बराबर दर्दनाक हलइ आउ अगर हम नयँ मरतूँ हल ई बिलकुल अंतिम के पहिले खाली दू सो फटका बाकी रह गेल हल त ओकन्हीं हमरा पीट पीटके जाने से मार देत हल लेकिन हम हार नयँ मनलिअइ फेर से उल्लू बनइलिअइ आउ फेर से मरे के ढोंग कइलिअइ फेर से विश्वास कर लेते गेलइ आउ कइसे विश्वास नयँ करते हल डाक्टर विश्वास कर ले हइ ओहे से अंतिम दू सो पर हलाँकि पूरा गोस्सा से बाद में हमरा पिट्टल गेलइ अइसे पिट्टल गेलइ कि ई दू सो फटका दू हजार से जादे दर्दनाक हलइ लेकिन नयँ अपन श्रेष्ठता नयँ देखा पइलकइ हमरा खतम नयँ कर पइलकइ आउ काहे नयँ खतम कर पइलकइ आउ ई सब भी ई कारण से कि बचपन से हम कोड़ा के अधीन पललिअइ बढ़लिअइ  ओकरे चलते हम आझ जिन्दा हिअइ  ओह हमरा पिट्टल तो गेलइ हमरा अपन जिनगी भर लगी पिट्टल गेलइ ऊ अपन कहानी के अंत में जइसे उदास चिंतन में बोललइ जइसे ऊ आद करे के आउ गिनती करे के प्रयास कर रहले हल कि ओकरा केतना तुरी पिट्टल गेले हल  लेकिन नयँ ऊ आगू बोललइ एक मिनट चुप रहला के बाद आउ गिनती कइल नयँ जा सकऽ हइ कि केतना तुरी पिट्टल गेलइ आउ गिनती कइसे कइल जइते हल ओतना काफी संख्या नयँ हइ  ऊ हमरा दने तकलकइ आउ हँस पड़लइ लेकिन अइसन सु स्वाभाविक रूप से कि हम खुद ओकर जवाब में मुसकइले बेगर नयँ रह पइलिअइ  जानऽ हथिन अलिक्सांद्र पित्रोविच हम वस्तुतः अभियो अगर रात में सपना देखऽ हिअइ त हमेशे ई कि हमरा पिट्टल जा रहले ह आउ दोसर तरह के सपना नयँ आवऽ हइ  ऊ वास्तव में अकसर रतिया के चिल्ला हलइ आउ गला फाड़के चिल्ला हलइ एतना कि ओकरा तुरतम्मे कैदी लोग झकझोरके उठावऽ हलइ अरे शैतान काहे लगी चिल्ला हीं ऊ एगो स्वस्थ व्यक्ति हलइ मध्यम कद चुलबुला आउ हँसमुख उमर लगभग पैंतालीस साल सबके साथ हिल मिलके रहऽ हलइ आउ हलाँकि चोरी करना बहुत पसीन करऽ हलइ आउ बहुत अकसर एकरा लगी हमन्हीं हीं पिटइवो कइले हल लेकिन वस्तुतः हमन्हीं हीं केऽ नयँ चोरी करऽ हलइ आउ केऽ नयँ हमन्हीं हीं पिटइले हल एकरा में हम एक बात आउ जोड़ऽ हिअइ हम हमेशे ऊ असाधारण सुस्वभाव द्वेषहीनता से अचंभित होवऽ हलिअइ जेकरा से सब लोग ई पिटाय वला बतइते जा हलइ कि कइसे ओकन्हीं पिटइलइ आउ ऊ सब के बारे जे ओकन्हीं के पिटलकइ  अकसर अइसन कहानी में क्रोध चाहे द्वेष के लेशमात्र भी नयँ सुनाय दे हलइ जेकरा से कभी कभी हमर दिल उत्तेजित हो जा हलइ आउ एकरा जोर से आउ तेजी से धड़कावे लगऽ हलइ  आउ ओकन्हीं सुनावइ आउ बुतरू नियन हँस जाय  अइकी एम त्स्की मसलन हमरा अपन दंड के बारे बतइलकइ ऊ कुलीन नयँ हलइ आउ पाँच सो फटका झेललके हल  हम ई बात दोसरा लोग से जनलिए हल आउ खुद ओकरा से पुछलिए हल की ई बात सच हइ आउ ई सब कइसे होलइ ऊ कइसूँ संक्षेप में उत्तर देलकइ मानूँ कइसनो आंतरिक वेदना से हमरा से नजर बचावे के प्रयास करते आउ ओकर चेहरा लाल हो गेलइ आधा मिनट के बाद ऊ हमरा दने देखलकइ आउ ओकर आँख में द्वेष के आग कौंधे लगलइ आउ होंठ क्रोध से कँप्पे लगलइ  हम अनुभव कइलिअइ कि ऊ अपन अतीत के ई पन्ना के कभियो नयँ भूल सकलइ  लेकिन हमन्हीं के कैदी लोग लगभग सब्भे गारंटी नयँ दे सकऽ हिअइ कि कोय अपवाद नयँ हलइ ई बात के बिलकुल दोसरहीं ढंग से देखऽ हलइ  ई नयँ हो सकऽ हइ हम कभी सोचऽ हलिअइ कि ओकन्हीं खुद के बिलकुल दोषी आउ दंड के योग्य मानऽ हलइ खास करके जब ओकन्हीं अपन खुद के वर्ग के विरुद्ध कुछ अपराध नयँ कइलके हल बल्कि प्राधिकारी के विरुद्ध  ओकन्हीं में से अधिकतर खुद के दोषी बिलकुल नयँ समझऽ हलइ  हम पहिलहीं कह चुकलिए ह कि हम कोय पश्चात्ताप नयँ नोटिस कइलिअइ ओइसनो परिस्थिति में जब अपराध अपनहूँ समाज के विरुद्ध रहऽ हलइ  प्राधिकारी के विरुद्ध अपराध के बारे तो कुछ बोले के हइए नयँ हइ  हमरा कभी कभी लगऽ हलइ कि ई अंतिम परिस्थिति में ओकन्हीं के खुद के विशेष ई कहल जाय कइसनो व्यावहारिक चाहे बेहतर कहल जाय बात के तथ्यात्मक दृष्टि रहऽ हलइ  भाग्य तथ्य के अनिवार्यता के ध्यान में रक्खल जा हलइ आउ ई बात के नयँ कि जे कइसूँ सोचल समझल रहऽ हलइ बल्कि अचेतन रूप से एक प्रकार के विश्वास के रूप में  कैदी के मसलन हलाँकि हमेशे हीं प्राधिकारी के विरुद्ध अपराध के मामले में खुद के सही अनुभव करे के प्रवृत्ति रहऽ हइ ओहे से ओकरा लगी एकरा बारे सवाले अकल्पनीय हइ लेकिन तइयो ऊ व्यावहारिक रूप से समझऽ हलइ कि प्राधिकारी ओकर अपराध के बिलकुल दोसरे दृष्टि से देखऽ हइ मतलब ओकरा दंड मिलहीं के चाही आउ बस हिसाब किताब बराबर  हियाँ परी संघर्ष परस्पर हलइ  साथे साथ अपराधी जानऽ हइ आउ कोय संदेह नयँ करऽ हइ कि ऊ अपन वर्ग के अपनहीं सामान्य जनता के न्यायालय में न्यायसंगत हइ जे कभी कभी आउ एकरो बारे ऊ जानऽ हइ ओकरा आखिरकार दोषी नयँ ठहरइतइ बल्कि अधिकतर हालत में बिलकुल सही ठहरइतइ अगर खाली ओकर अपराध ओकर अपन वर्ग के विरुद्ध अपन भाय बंधु के विरुद्ध अपन खुद्दे के सामान्य जनता के विरुद्ध नयँ रहइ  ओकर अंतःकरण शांत हइ आउ अंतःकरण से ऊ बलवान हइ आउ नैतिक रूप से संकोच में नयँ पड़ऽ हइ आउ ई मुख्य बात हइ  ऊ मानूँ अनुभव करऽ हइ कि कुछ तो ओकर सहारा हइ आउ ओहे से घृणा नयँ करऽ हइ आउ अपन साथ होल घटना के अनिवार्य तथ्य के रूप में स्वीकार कर ले हइ जे ओकरा से शुरू नयँ होलइ आउ न ओकरा से अंत होतइ आउ एक तुरी स्थापित निष्क्रिय लेकिन चिरस्थायी संघर्ष के बीच दीर्घ दीर्घ समय तक जारी रहतइ  कउन सैनिक व्यक्तिगत रूप से कोय तुर्क से घृणा करऽ हइ जब ओकरा साथ युद्ध करऽ हइ आउ तइयो तुर्क ओकर गला रेत दे हइ छूरा मार दे हइ ओकरा गोली मार दे हइ  लेकिन सब्भे कहानी बिलकुल शांतप्रकृति आउ भावनाशून्य नयँ हलइ  लेफ्टेनेंट झेरेब्यातनिकोव के बारे मसलन कुछ क्रोध के रंगत के साथ भी कहल गेलइ हलाँकि ओतना बहुत प्रबल क्रोध के रंगत के साथ नयँ  ई लेफ्टेनेंट झेरेब्यातनिकोव के साथ परिचित हम अस्पताल में भरती होवे के शुरुआते समय में हो गेलिए हल जाहिर हइ कैदी लोग के कहानी से  बाद में कइसूँ हम ओकरा वास्तव में अपन आँख से देखलिअइ जब ऊ हमन्हीं हीं ड्यूटी पर हलइ  ई एगो करीब तीस साल के व्यक्ति हलइ उँचगर कद मोटगर स्थूल लाल फुल्लल गाल उज्जर दाँत नोज़्द्र्योव के जोरदार हँसी नियन ओकर हँसी  ओकर चेहरा से स्पष्ट हलइ कि ई एगो संसार के सबसे बेफिकिर व्यक्ति हइ  ऊ खास करके कोड़ा मारना आउ डंडा से दंड देना पसीन करऽ हलइ जब कभी ओकरा कार्यवाहक नियुक्त कइल जा हलइ  हम ई बतावे लगी शीघ्रता करऽ हिअइ कि लेफ्टेनेंट झेरेब्यातनिकोव के हम तखने अपन तरह के एगो राक्षस समझऽ हलिअइ आउ ओइसीं खुद कैदी लोग भी समझते जा हलइ  ओकरा अलावे भी कार्यवाहक लोग हलइ वस्तुतः पुरनका जमाना में ऊ हाल के पुरनका जमाना में जेकरा बारे किंवदंती ताजा हइ लेकिन जेकरा पर विश्वास करना कठिन हइ जे अपन काम के उत्साहपूर्वक आउ परिश्रमपूर्वक दिल लगाके निष्पादित करना पसीन करऽ हलइ  लेकिन अधिकतर भाग अनाड़ी नियन आउ बिन कोय खास उत्साह के कइल जा हलइ  लेकिन लेफ्टेनेंट तो कार्य निष्पादन के मामले में एक प्रकार के अत्यधिक परिष्कृत चटोर हलइ  ऊ प्रेम करऽ हलइ ऊ जोश खरोश के साथ निष्पादन कला से प्रेम करऽ हलइ आउ खाली कला खातिर प्रेम करऽ हलइ  एकरा से ओकरा खुशी मिल्लऽ हलइ आउ रोम साम्राज्य कालीन कुलीन नियन आनंद के अतिसेवन से क्लांत होल खुद लगी विभिन्न तरह के परिष्कार भिन्न भिन्न तरह के विकृति के आविष्कार करते रहऽ हलइ ताकि कुछ तो अपन फुल्लल चरबी वला आत्मा के उत्तेजित आउ सुखपूर्वक रोमांचित कर सकइ  अइकी कैदी के दंड लगी ले जाल जा रहले ह झेरेब्यातनिकोव कार्यवाहक हइ मोटगर डंडा लेले लमगर कतार में खड़ी लोग के तरफ एक नजर ओकरा पहिलहीं से प्रोत्साहित कर रहले ह  ऊ आत्मसंतुष्ट होल कतार के चक्कर लगावऽ हइ आउ जोर देके पुष्टि करऽ हइ कि हरेक कोय अपन काम के निष्पादन उत्साहपूर्वक आउ ईमानदारी से करइ नयँ तो लेकिन सैनिक लोग के मालूम हलइ कि ई नयँ तो के की मतलब होवऽ हइ  लेकिन अइकी खुद अपराधी के ले जाल जा रहले ह आउ अगर ऊ अभियो तक झेरेब्यातनिकोव से परिचित नयँ हइ अगर ऊ ओकरा बारे सब गुप्त पहलू नयँ सुनलके ह त अइकी मसलन अइसन करतूत ऊ ओकरा साथ चल सकऽ हइ  जाहिर हइ सैकड़ों करतूत में से ई एक हइ लेफ्टेनेंट के आविष्कार अपार हलइ  हरेक कैदी ऊ पल में जब ओकरा निर्वस्त्र कइल जा हइ आउ दुन्नु हाथ के राइफल के कुंदा से बान्ह देल जा हइ जेकरा से सर्जेंट लोग ओकरा बाद में हाथ में डंडा लेले सैनिक लोग के कतार के सामने से अर्थात् समुच्चे हरियरका गल्ली से होके घींचके ले जा हइ त हरेक कैदी सामान्य रिवाज के अनुसार हमेशे ई पल में आँसू भरल करुणाजनक गला से कार्यवाहक से प्रार्थना करे लगऽ हइ कि जरी हलके दंड देल जाय आउ एकरा अतिरिक्त कठोरता के साथ अधिक कष्टकारी नयँ बनावल जाय महामहिम अभागल चिल्ला हइ दया करथिन हमर पिता बनथिन अपना खातिर जिनगी भर प्रार्थना करे लगी हमरा विवश कर देथिन हमरा बरबाद नयँ करथिन दया करथिन झेरेब्यातनिकोव शायद खाली एहे बात के इंतजार करऽ हइ तुरतम्मे डंडा से पिटम्मस करे के कार्रवाई रोक दे हइ आउ भावनात्मक मुद्रा में कैदी के साथ बातचीत शुरू कर दे हइ दोस्त हमर ऊ बोलऽ हइ त हम तोरा साथ की करियो हम तो दंड नयँ दे रहलियो ह बल्कि कानून महामहिम सब कुछ तो अपने के हाथ में हइ दया करथिन त तूँ की सोचऽ हकहो हमरा तोरा पर तरस नयँ आवऽ हइ तूँ सोचऽ हो कि हमरा खुशी होतइ ई देखके कि तोहरा कइसे पिटाय कइल जइतइ वस्तुतः हमहूँ तो अदमी हिअइ अदमी हिअइ कि नयँ तोहर विचार से निश्चित रूप से महामहिम ई तो जानल बात हइ अपने पिता हथिन हमन्हीं बुतरू हिअइ  सगा पिता होथिन कैदी चिल्ला हइ जरी आशान्वित होते  लेकिन दोस्त तूँ हमर खुद्दे फैसला करहो तोरा वास्तव में बुद्धि तो हको कि फैसला कर सकबहो वस्तुतः हम खुद्दे जानऽ हिअइ कि मानवता के आधार पर पापी रहलो पर तोहरा तरफ हमरा रियायती ढंग से आउ दयापूर्वक देखे के चाही  बिलकुल सच बोले के कृपा कर रहलथिन हँ महामहिम हाँ दयापूर्वक देखे के चाही चाहे तूँ कइसनो पापी रहहो  लेकिन हियाँ हम नयँ बल्कि कानून हइ सोचहो वस्तुतः हम भगमान के सेवा करऽ हिअइ आउ पितृभूमि के हम तो वस्तुतः बड़गो पाप खुद पर लेबइ अगर हम कानून के ढीला करऽ हिअइ एकरा बारे जरी सोचहो महामहिम अच्छऽ ठीक हइ अइसीं होवइ तोहरा लगी जानऽ हिअइ कि हम पाप करऽ हिअइ लेकिन अइसीं होवइ ई तुरी हम तोहरा पर कृपा करऽ हियो हलका दंड देबो  अच्छऽ लेकिन अगर एकरे साथ तोरा लगी कुछ हानि होवइ हम तोरा लगी अइकी अभी दया करऽ हिअइ हलका दंड दे हिअइ आउ तूँ आशा करबहो कि दोसरो तुरी अइसीं होतइ आउ फेर से अपराध करबहो त तखने की होतइ त वस्तुतः हमरे अंतःकरण में महामहिम दोस्त होवइ चाहे दुश्मन ओकर कसम खइबइ अइकी मानूँ आसमान में भगमान के सिंहासन के सामने अच्छऽ ठीक हको ठीक हको लेकिन हमरा भिर कसम खा हो कि आगू से निम्मन से आचरण करबहो हाँ भगमान हमरा काट द आउ हमरा ऊ संसार में कसम मत खा ई पाप हइ  हम तोहर वचन पर भी विश्वास करबो वचन दे हो महामहिम अच्छऽ त सुनऽ हम खाली तोहर अनाथ के आँसू के कारण दया करऽ हियो तूँ अनाथ हकऽ न अनाथ महामहिम बिलकुल अकेल्ले न बाप न माय अच्छऽ तोहर अनाथ के आँसू खातिर लेकिन देखऽ ई अंतिम तुरी ले जाल जाय इनका ऊ एतना मृदु हार्दिक स्वर में आगू बोलऽ हइ कि कैदी के ई समझ में नयँ आवऽ हइ कि भगमान के कइसन प्रार्थना अइसन दयालु खातिर कइल जाय  लेकिन अइकी भयंकर जलूस शुरू होलइ ओकरा ले जाल गेलइ ढोल गरज उठलइ पहिलौका डंडा लहरावल गेलइ जोर लगाके हैयाँ अपन पूरा गला फाड़के झेरेब्यातनिकोव चिल्ला हइ  जला दे ओकरा डेंगाऽ दे डेंगाऽ दे झुलस दे आउ लगा आउ लगा जोर से अनाथ के जोर से ई बदमाश के चढ़ा दे तवा पे चढ़ा दे आउ सैनिक लोग पूरा जोर लगाके अंधाधुंध पिट्टे लगऽ हइ बेचारा के आँख से चिनगारी निकसे लगऽ हइ ऊ चिल्लाय लगऽ हइ आउ झेरेब्यातनिकोव ओकर पीछू पीछू व्यूह होके दौड़ऽ हइ आउ खुखुआ खुखुआके हँस्सऽ हइ हँसते हँसते बेदम हो जा हइ हँसी से अपन बगल के सहारा दे हइ लेकिन सीधा नयँ हो पावऽ हइ हियाँ तक कि अंत में ओकरा लगी कोय नेकदिल के तरस भी आवऽ हइ  आउ ऊ खुश तो हइ आउ ओकरा हँसी तो आवऽ हइ आउ खाली वस्तुतः कभी कभार ओकर जोरदार स्वस्थ प्रतिध्वनित हँसी थम जा हइ आउ फेर से सुनाय दे हइ डेंगाऽ ओकरा डेंगाऽ झुलस दे ओकरा ई बदमाश के झुलस दे ई अनाथ के आउ अइकी आउ दोसर तरह के परिवर्तन के आविष्कार करऽ हलइ दंड लगी बाहर ले जाल जा हइ कैदी फेर से प्रार्थना शुरू कर दे हइ  झेरेब्यातनिकोव अबरी छमकऽ हइ नयँ नुँह नयँ बनवऽ हइ आउ खुल्लल तौर पे बात करऽ हइ देखऽ प्यारे ऊ बोलऽ हइ तोहरा तो हम जइसे चाही ओइसीं दंड देबो काहेकि एकरे योग्य हकहो  लेकिन अइकी हम तोरा लागी शायद कर सकऽ हियो हम तोरा राइफल के कुंदा से नयँ बान्हबो  अकेल्ले चलिहऽ लेकिन खाली नावा तरह से यथाशक्ति व्यूह से होके भागऽ हियों बल्कि हरेक डंडा तोरा पर लगतो लेकिन मार तो जरी हलका होतो की सोचऽ हकहो अजमावे लगी चाहऽ हो कैदी भौंचक होल सुन्नऽ हइ अविश्वास से आउ सोचे लगऽ हइ  काहे नयँ ऊ अपने आप सोचऽ हइ हो सकऽ हइ ई वास्तव में जरी असान होतइ जेतना हो सकतइ ओतना दौड़बइ आउ यातना पाँच गुना कम होतइ आउ हो सकऽ हइ कि हरेक डंडा हमरा पर नयँ पड़इ  ठीक हइ महामहिम सहमत हिअइ  अच्छऽ हमहूँ सहमत हकियो त काम शुरू ध्यान देते जाना जँभाई नयँ लेना ऊ सैनिक लोग के चिल्लइते बोलऽ हइ लेकिन पहिलहीं से ई जनते कि एक्को डंडा दोषी के पीठ पर नयँ चूकतइ डंडा उसाहे वला सैनिक के भी निम्मन से मालूम हइ कि चूकला पर की होतइ  कैदी जेतना ताकत लगाके हो सकइ ओतना ताकत से हरियरका गल्ली से दौड़े लगऽ हइ लेकिन जाहिर हइ कि ऊ कतार के पनरहमो सैनिक तक नयँ दौड़ पावऽ हइ ढोल के ढमढम नियन डंडा बिजली नियन एक्के तुरी अचानक ओकर पीठ पर बरसे लगऽ हइ आउ बेचारा चिल्लइते पड़ जा हइ जइसे ओकरा काटके गिरा देल गेलइ जइसे ओकरा गोली मार देल गेलइ  नयँ महामहिम बेहतर कानूने के मोताबिक रहे देथिन ऊ बोलऽ हइ धीरे धीरे जमीन पर से उठते पीयर होल आउ भयभीत आउ झेरेब्यातनिकोव जे पहिलहीं से ई सब दाँव पेंच जानऽ हलइ आउ एकरा से की परिणाम निकसतइ ठठाके हँस्सऽ हइ  लेकिन ओकर सब्भे मनोविनोद के वर्णन नयँ कइल जा सकऽ हइ आउ ऊ सब कुछ ओकरा बारे जे हमन्हीं हीं लोग बतइते गेलइ थोड़े सन दोसरा तरह से दोसरा तान टोन आउ भाव में हमन्हीं हीं कहते जा हलइ एगो लेफ्टेनेंट स्मेकालोव के बारे जे हमन्हीं के जेल के कमांडर के ड्यूटी करऽ हलइ ई काम लगी हमन्हीं के मेजर के नियुक्ति होवे के पहिले  झेरेब्यातनिकोव के बारे हलाँकि काफी भावशून्यता के साथ बतइते जा हलइ बिन कोय विशेष द्वेष के लेकिन तइयो ओकर उपलब्धि के प्रशंसा नयँ करऽ हलइ ओकर गुणगान नयँ करऽ हलइ बल्कि स्पष्टतः ओकर मजाक उड़ावऽ हलइ  ओकरा कइसूँ घमंडपूर्वक घृणा भी करऽ हलइ  लेकिन स्मेकालोव के बारे हमन्हीं हीं खुशी आउ आनंद से आद करते जा हलइ  बात ई हलइ कि ऊ कोड़ा लगावे वला बिलकुल कोय विशेष शौकीन नयँ हलइ ओकरा में शुद्ध झेरेब्यातनिकोव वला तत्त्व बिलकुल नयँ हलइ  लेकिन तइयो ऊ कोड़ा लगावे के बिलकुल विरोध नयँ करऽ हलइ एहे तो बात हइ कि खुद ओकर कोड़ा के दंड हमन्हीं हीं एक प्रकार के मधुर प्रेम के रूप में आद कइल जा हलइ त एतना ई व्यक्ति कैदी लोग के खुश करे में सक्षम हलइ लेकिन कइसे ऊ अइसन लोकप्रियता कइसे अर्जित कइलकइ ई बात सच हइ कि हमन्हीं के जनता शायद पूरे रूसी जनता के समान एगो प्यार भरल शब्द पर पूरा यातना के भूल जाय लगी तैयार रहऽ हइ हम एकरा बारे एगो तथ्य के रूप में बता रहलिए ह अबरी ई चाहे ऊ पक्ष से बिन विश्लेषण कइले  ई लोग के खुश करना आउ ओकन्हीं बीच लोकप्रियता प्राप्त करना मोसकिल नयँ हलइ  लेकिन लेफ्टेनेंट स्मेकालोव विशेष लोकप्रियता प्राप्त कर लेलके हल हियाँ तक कि ऊ कइसे कोड़ा लगावऽ हलइ एकरो लगभग हृदयस्पर्शी आवेश के रूप में आद कइल जा हलइ  पिता के भी आवश्यकता नयँ कैदी लोग बोलइ आउ उच्छ्वास भी लेइ अपन पहिलौका तात्कालिक प्राधिकारी स्मेकालोव के आदगारी से वर्तमान मेजर के साथ तुलना करते  दिलदार अदमी ऊ सीधा सादा व्यक्ति हलइ शायद अपन तरह के दयालु  लेकिन ई हो सकऽ हइ खाली दयालु ही नयँ बल्कि प्राधिकारी लोग के बीच एगो महान आत्मा भी होवइ आउ फेर ओकरा कोय नयँ पसीन करऽ हइ आउ कभी कभी देखबहो कि ओकन्हीं ओकरा पर खाली हँसवो करऽ हइ  बात ई हइ कि स्मेकालोव कइसूँ अइसे कर सकऽ हलइ कि हमन्हीं हीं ओकरा अपन अदमी समझल जा हलइ आउ ई एगो बड़गो निपुणता हइ चाहे आउ अधिक परिशुद्धता से कहल जाय जन्मजात क्षमता हइ जेकरा पर ओकर स्वामित्व वला भी नयँ सोचऽ हइ  विचित्र बात हइ कि ओकन्हीं में से कुछ लोग बिलकुल दयालु नयँ होवऽ हइ आउ तइयो कभी कभी बड़गो लोकप्रियता प्राप्त कर ले हइ  ओकन्हीं तुनकमिजाज नयँ होवऽ हइ अपन अधीनस्थ लोग के प्रति घृणा नयँ करऽ हइ त अइकी हिएँ परी हमरा लगऽ हइ कि कारण हइ ओकन्हीं में कुलीन होवे के लक्षण नयँ देखाय दे हइ अभिजात वर्ग के भावना नयँ होवऽ हइ बल्कि ओकन्हीं में एक प्रकार के विशेष सामान्य जनता के गन्ह होवऽ हइ जे ओकन्हीं लगी जन्मजात होवऽ हइ आउ हे भगमान सामान्य जनता ई गन्ह के प्रति केतना संवेदनशील होवऽ हइ आउ ओकरा लगी ऊ जनता कइसन बलिदान देवे लगी तैयार नयँ हो जइतइ सबसे दयालु अदमी के स्थान पर भी सबसे सख्त अदमी के चुन्ने लगी तैयार हो जा हइ अगर ई अदमी में ओकन्हीं वला खुद के सामान्य गन्ह निकसऽ हइ  आउ ओइसन हालत में की अगर ई अदमी ओकन्हीं के गन्ह छोड़े वला होवे के साथ साथ वास्तव में दयालु भी रहइ बल्कि अपनहीं तरह से तब तो ऊ अनमोल होतइ लेफ्टेनेंट स्मेकालोव जइसन कि हम पहिलहीं बता चुकलिए ह कभी कभी दर्दनाक रूप से दंड दे हलइ लेकिन ऊ कइसूँ ई तरह कर पावऽ हलइ कि ओकरा पर नयँ खाली क्रोध नयँ करते जा हलइ बल्कि एकर विपरीत अभियो हमन्हीं के काल में जबकि सब कुछ बहुत पहिलहीं गुजर चुकले ह कोड़ा से दंड देते बखत के ओकर दाँव पेंच के हँसी आउ आनंद के साथ आद करते जा हलइ  वस्तुतः ओकरा पास कुल्लम एक्के दाँव हलइ बस इक्के गो जेकरा से ऊ लगभग पूरे साल काम चलइलकइ लेकिन शायद ई प्यारा ई बात से हलइ कि ई एकमात्र हलइ  एकरा में बहुत अनाड़ीपन हलइ  मसलन दोषी कैदी के ले जाल जा हइ  स्मेकालोव खुद दंड के बखत आवऽ हइ मुसकइते आवऽ हइ मजाक के साथ दोषी के कोय चीज के बारे पूछताछ करऽ हइ कोय असंगत बात के बारे ओकर निजी घरेलू कैदी जीवन के बारे आउ कउनो उद्देश्य से बिलकुल नयँ कोय खेल के साथ नयँ बल्कि अइसीं काहेकि ओकरा वास्तव में ई सब मामले में जाने के मन करऽ हइ  बेंत के डंडा लावल जा हइ आउ स्मेकालोव खातिर कुरसी ऊ ओकरा पर बइठ जा हइ पाइप भी जला ले हइ  ओकर पाइप बहुत लमगर हलइ  कैदी प्रार्थना करे लगऽ हइ नयँ भाय लेट पड़ जा कुछ फयदा नयँ स्मेकालोव बोलऽ हइ कैदी उच्छ्वास ले हइ आउ लेट जा हइ  अच्छऽ प्यारे अइकी तोरा मुजबानी प्रार्थना तो मालूम हको न कइसे नयँ जानबइ महामहिम हम तो क्रिश्चियन हिअइ बचपने से सिखलिअए ह  अच्छऽ त सुनावऽ  आउ कैदी के मालूम हइ कि कउची सुनावे के हइ आउ पहिलहीं से जानऽ हइ कि सुनइला से की होतइ काहेकि एहे दाँव पहिले दोसर लोग के साथ तीस तुरी दोहरावल जा चुकले ह  आउ स्मेकालोव भी जानऽ हइ कि कैदी के ई बात मालूम हइ जानऽ हइ कि सैनिक लोग भी जे शिकार के उपरे डंडा उठइले खड़ी रहऽ हइ ठीक एहे दाँव के बहुत पहिलहीं सुन चुकले ह आउ तइयो ऊ एकरा दोहरावऽ हइ ई ओकरा एक्के तुरी हमेशे लगी पसीन पड़लइ शायद ठीक ई कारण से कि ऊ साहित्यिक आत्मसम्मान खातिर खुद एकर रचना कइलकइ  कैदी सुनावे लगऽ हइ लोग डंडा के साथ इंतजार करऽ हइ आउ स्मेकालोव अपन जगह से आगू तरफ झुक जा हइ हाथ उपरे करऽ हइ पाइप पीना बन कर दे हइ आउ परिचित शब्द लगी प्रतीक्षा करऽ हइ  प्रार्थना के पहिलौका पंक्ति के बाद कैदी आखिरकार ना निबिसी आसमान में शब्द पर पहुँचऽ हइ  बस एहे शब्द के जरूरत हइ  ठहर प्रेरित लेफ्टेनेंट चिल्ला हइ आउ तुरते प्रेरित इशारा से डंडा उठइले अदमी सैनिक के संबोधित करते चिल्ला हइ आउ तूँ ओकरा देहीं  आउ ऊ ठठाके हँस पड़ऽ हइ  चारो दने खड़ी सैनिक लोग भी मुसका हइ डंडा चलावे वला मुसका हइ डंडा खाय वला भी लगभग मुसका हइ ई बात के बावजूद कि देहीं ओकरा औडर मिलला पर डंडा हावा में सीटी दे चुकले ह आउ एक पल के बाद दोषी के देह पर अस्तुरा नियर काटे लगतइ  आउ स्मेकालोव भी खुश हो रहले ह ठीक ई बात लगी खुश हो रहले ह कि ऊ निम्मन से सोच विचार कइलके हल आउ खुद्दे रचलके हल ना निबिसी आसमान में आउ पदनिसी देहीं आउ संयोगवश एकरा में तुक भी मिल्लऽ हइ  आउ स्मेकालोव दंड के बाद अपने आप में बिलकुल संतुष्ट होके चल जा हइ आउ दंडित भी लगभग अपने आप में आउ स्मेकालोव के साथ संतुष्ट होके चल जा हइ  आउ देखहो आध घंटा के बाद जेल में ऊ बताहूँ लगऽ हइ कि कइसे अभी एकतीसमा तुरी पहिलहीं तीस तुरी दोहरावल दाँव के दोहरावल गेलइ  एक शब्द दिलदार अदमी जोकर यदा कदा ई सबसे अधिक दयालु लेफ्टेनेंट के बारे संस्मरण एक प्रकार से मानिलोव के भावुकता के आभास दे हलइ  शायद कहीं जा रहलऽ ह भाय कोय कैदी बोलऽ हइ आउ ओकर पूरा चेहरा संस्मरण से मुसकुरा उट्ठऽ हइ जा रहलऽ ह आउ ऊ खिड़की बिजुन ड्रेसिंग गाउन में बइठल चाय पी रहला होत पाइप पी रहला होत  अपन टोपी उतार लेबहो  अक्स्योनोव काहाँ जा रहलऽ ह काम पर तो मिख़ाइल वसिल्यिच सीधे पहिले कारखाना जाय के चाही आउ ऊ अपने आप पर हँस पड़ऽ हइ मतलब दिलदार अदमी एक्के शब्द दिलदार आउ ओइसन अदमी पाना मोसकिल हइ श्रोतागण में से कोय बात आगू बढ़ावऽ हइ  सूची पिछला अगला जुलाई से नवम्बर पूर्णांक से तक क्र॰सं॰ शीर्षक लेखक वर्ष मास टूटल पेटी राम प्रसाद सिंह डा॰ जुलाई सतेली मइया दिलीप कुमार अगस्त चुनमुनिया के बियाह अरविन्द कुमार मिश्र सितम्बर घृणा के अंत सच्चिदानन्द प्रसाद अक्तूबर भाई महेन्द्र प्रसाद देहाती नवम्बर कलेसरा वीर प्रकाश आनन्द दिसम्बर गोस्सा के फेर में राम शरण प्रसाद मेहता जनवरी सुधार दशई सिंह जनवरी गंगुआ के मुसीबत सच्चिदानन्द प्रसाद मार्च बाज अइली अइसन कथा से सुधीर कुमार सिन्हा मार्च निरनय राम नरेश प्रसाद वर्मा अप्रैल डाक लेल कलश अलखदेव प्रसाद अचल मई एहसास कुमारी उर्मिला उत्पल जून चिट्ठी कुन्ती सिंह जून दलाल के चक्कर शिव कुमार सिन्हा जुलाई मिटइत घर रवीन्द्र कुमार जुलाई फूलचोर राम शरण प्रसाद मेहता सितम्बर सीख उमा कुमारी शर्मा सितम्बर पहलमान जी के टील्हा वीर प्रकाश आनन्द अक्तूबर दतुअनवाली जय प्रकाश नारायण सिंह अक्तूबर जमकल पानी के पोखरा रामचन्द्र अदीप अक्तूबर रघुआ उर्फ रहबर राम प्रसाद सिंह डा॰ अक्तूबर लइकी लइका एक समान कृष्ण कुमार भट्टा नवम्बर ठठरी आउ कफन शिव प्रसाद लोहानी नवम्बर सोनिया संजीव कुमार तिवारी नवम्बर प्रेम अइसने होवऽ हे अभिमन्यु प्रसाद मौर्य डा॰ दिसम्बर ऊँचका आदर्श सतीश चन्द्र आनन्द दिसम्बर चुटकी भर सेनुर अरविन्द कुमार मिश्र फरवरी बैल के दूध राम बुझावन सिंह मार्च ढेलमरवा बाबा मुनिलाल सिन्हा अप्रैल बसिया दीदी श्रवण कुमार मधुर अप्रैल समय बड़ा बलवान भरत प्रसाद मई भगजोगनी के फैसला सिद्धनाथ तिवारी मई सपना पूरा कर देलऽ विद्यावती कुमारी जून धरती के का दोष रेणुका पालित जून बाघ के जूता अनीता कुमारी कामिनी सितम्बर नौकरी आउ छोकरी नरेन्द्र कुमार वर्मा सितम्बर डोलिया कहार अंजनी कुमार अंजान अक्तूबर तुम्माफेरी प्रभात वर्मा नवम्बर परदा हट गेल सुरेन्द्र प्रसाद जमुआर डा॰ नवम्बर इंजोर प्रेम नारायण त्रिपाठी सारंग दिसम्बर फोकटिया पोरफेसर रवीन्द्र प्रसाद सिंह अप्रैल प्यार में दरार मिथिलेश कुमार प्रमिसन अप्रैल सीपी राजेन्द्र कुमार यौधेय जून उजड़ल घर अरविन्द कुमार मिश्र जुलाई गोष्ठी महेन्द्र प्रसाद देहाती अगस्त आजादी के सिपाही गोविन्द शर्मा अगस्त अँचरा के लाज जयशंकर कुमार अगस्त मीना सतीश चन्द्र आनन्द अक्तूबर एड्स आर॰पी॰ वर्मा अक्तूबर सपना रानी बने के अनीता कुमारी कामिनी नवम्बर ठिठुरल हाथ अनन्त कुमार सिंह दिसम्बर जननियाँ डिब्बा विजय कुमार दत्त दिसम्बर मरिस्तान जगत नारायण सिन्हा डा॰ जनवरी बोझ राम विलास रजकण फरवरी सुखिया दादी नन्द किशोर सिंह विद्यार्थी मई विधवा के सोहाग सुधाकर राजेन्द्र मई भी॰सी॰आर॰ के चक्कर ऋषि राज सुमन जून हँऽ बेटी ओइसहीं विजय प्रसाद वर्मा जून हराई नवल किशोर सिंह जुलाई कलवा भरत सिंह डा॰ अक्तूबर गरीब के मसीहा राम विनय सिंह विनय नवम्बर मन रे लौट चल गाम गोविन्द शर्मा नवम्बर राई में सरसो हरीन्द्र विद्यार्थी दिसम्बर सनेह के आँधी अनन्त कुमार सिंह जनवरी विद्या दशई सिंह फरवरी रधिया के गाँव विनीत कुमार मिश्र अकेला जून पतसिया दिलीप कुमार जुलाई ठकमुरकी लग गेल अभिमन्यु प्रसाद मौर्य डा॰ जुलाई उल्टा माथा महेन्द्र प्रसाद जुलाई अमावस के रात अरविन्द कुमार मिश्र अगस्त निरक्षर नऽ रहम अंजनी कुमार अंजान सितम्बर उद्धार अभिमन्यु प्रसाद मौर्य डा॰ सितम्बर नैतिकता सच्चिदानन्द प्रसाद अक्तूबर योग्य मुखिया दिलीप कुमार अक्तूबर पवनिया बैजू सिंह नवम्बर जा दमाद जा दिलीप कुमार दिसम्बर सावित्री अभिमन्यु प्रसाद मौर्य डा॰ दिसम्बर उरमिला प्रभु नारायण शर्मा जनवरी पहिला गारी मुन्ना प्रसाद जनवरी जीवन साथी अलखदेव प्रसाद अचल जनवरी वाह रे बिआह उमाशंकर सिंह डा॰ जनवरी आँख खुल गेल दिलीप कुमार फरवरी टपकइत लोर अरविन्द कुमार मिश्र फरवरी समझदारी सरोज कुमार मिलन मार्च कान्ति बनल क्रांति अभिमन्यु प्रसाद मौर्य डा॰ मार्च सकलदीप चचा दिलीप कुमार अप्रैल छुटकारा वासुदेव प्रसाद अप्रैल अप्पन घर के सपना गोविन्द शर्मा मई गरीब अभिमन्यु प्रसाद मौर्य डा॰ मई हम्मर बाँट द दिलीप कुमार जून लड़िकलप्पो सी॰रा॰ प्रसाद डा॰ जून संकल्प रवीन्द्र नाथ मिश्र जुलाई लूरगर मेहरारु अरविन्द कुमार मिश्र मगहिया जुलाई खुशी के प्रकाश अभिमन्यु प्रसाद मौर्य डा॰ जुलाई मेहनत के रंग अर्चना मिश्रा जुलाई लड़ाई के मैदान में वासुदेव प्रसाद अगस्त बिनु गुरु होय न ग्यान गोविन्द शर्मा सितम्बर अपमान दिलीप कुमार अक्तूबर भरोसा अभिमन्यु प्रसाद मौर्य डा॰ अक्तूबर केकर पसन्द वी॰कु॰ भारती नवम्बर नमकहरामी बैजू सिंह नवम्बर ढोल के पोल सुमन्त नवम्बर पंच के फैसला दिलीप कुमार जनवरी डाक गाड़ी अभिमन्यु प्रसाद मौर्य डा॰ जनवरी शिक्षा के सार्थकता सच्चिदानन्द प्रसाद फरवरी अहिवात अभिमन्यु प्रसाद मौर्य डा॰ मार्च लतखोरी लाल नरेन्द्र प्रसाद सिंह मई अप्पन नकिये के सोझ में नागेन्द्र प्रसाद शर्मा मुकुल मई बहू बेटी अरविन्द कुमार मिश्र मई धरमशाला विनीत कुमार मिश्र अकेला जून केकर दोष ओम प्रकाश सिंह फौजी जून अनमोल बिआह अंजनी कुमार अंजान जुलाई कीमत मुन्ना प्रसाद जुलाई कलजुगवा रह गेल कुमार जितेन्द्र कुमार जुलाई लालाजी के नोकरी रामवृक्ष महाराज जुलाई महाल ब्रजेश कुमार दांगी अगस्त कागज के मार अरुण कुमार सिन्हा सितम्बर परतिज्ञा विनोद कुमार उपाध्याय सितम्बर एक खेर लेइए उड़त शंभु विश्वकर्मा सितम्बर निसा टू गेल कृष्ण कुमार भट्टा सितम्बर झाईं झपट सुरेन्द्र प्रसाद जमुआर डा॰ सितम्बर बेमेल बियाह अरुण कुमार गौतम सितम्बर टभकइत फोड़ा हर्षदेव प्रेमी सितम्बर एगो खिस्सा सुनऽ राज नारायण डा॰ सितम्बर रेहन भरत सिंह डा॰ नवम्बर एक लगयलऽ दस पयलऽ वीरेन्द्र कुमार भारद्वाज नवम्बर भवता धनंजय श्रोत्रिय नवम्बर खट के कमाय के फल प्रभात कुमार वर्मा नवम्बर अफवाह लवकुश प्रसाद सिंह दिसम्बर वर के तलाश आनन्द किरण भारद्वाज दिसम्बर सनिचरा ग्रह अरुण कुमार गौतम दिसम्बर जमाना बदल गेल महेन्द्र प्रसाद देहाती दिसम्बर बोझा उतर गेल राम विलास रजकण जनवरी स्वाभिमान के उदय लक्ष्मीचन्द्र प्रियदर्शी जनवरी माला के अधिकारी नरमदेश्वर कुमार शर्मा इंजोर जनवरी कुलच्छनी वीर प्रकाश आनन्द फरवरी तुलसी चौरा अशोक समदर्शी फरवरी चुगला शशिभूषण उपाध्याय मधुकर अप्रैल बुद्धू हजाम ऋषिराज सुमन अप्रैल रोझन मियाँ के कुदारी राम प्रसाद सिंह डा॰ मई कड़ाही भरत सिंह डा॰ मई चढ़ल बड़ेरी उतर गेल वासुदेव प्रसाद मई संस्कार दिलीप कुमार मई जवान जिनगी जिआन जिनगी धनंजय श्रोत्रिय मई मजबूरी पवन तनय मई उपकार नन्द किशोर सिंह विद्यार्थी मई नेताजी के नीयत राम विलास रजकण मई मन्नु बाबू सतीश कुमार मिश्र जून मलाल प्रभात कुमार वर्मा जून पछतावा मुन्ना प्रसाद जुलाई हम माय नयँ ही सुधीर कुमार वर्मा जुलाई बाँटल जिनगी स्नेहा सोनाली मिश्रा जुलाई पइसा के जलमल मुनिलाल सिन्हा जुलाई नयका अमीर बैजू सिंह अगस्त शराफत अली प्रभु नारायण शर्मा सितम्बर गलतफहमी दिलीप कुमार सितम्बर लड़ाई के जड़ बंशी शरण सिंह नवम्बर स्पेशल ठाकुरजी दिलीप कुमार नवम्बर मुँहनोचवा सुमन्त दिसम्बर पिपकार अरविन्द कुमार मिश्र दिसम्बर मन के मुराद ज्योति कुमार सिन्हा जनवरी मेहनत के रंग वीणा कुमारी मिश्रा जनवरी बदला राम नारायण सिंह पारस फरवरी बँटवारा रामवृक्ष महाराज अप्रैल छत्री के बेटा अरुण कुमार सिन्हा मई रोवऽ हे इन्साफ वीणा कुमारी मिश्रा मई मसुमतिया के बेटा जे॰पी॰ सिन्हा दयानिधि मई गउ दान अरुण कुमार गौतम मई सपना के कहानी सुखदेव प्रसाद रत्नाकर मई बहिन के बिआह सुधाकर राजेन्द्र मई वाह रे रेवाज वासुदेव प्रसाद मई अदमीयत मुरारी शरण पाण्डेय जुलाई सबुरी के फल बैजू सिंह जुलाई नईम मास्टर के दुश्मन खुर्शीद आलम जुलाई नया कुरता संजय कुमार भारतीय उर्फ झल्लू जुलाई संस्कार के बीया पवन तनय अगस्त हमरा उठा लऽ ब्रजेश कुमार दांगी सितम्बर धीपल नेयाय के छिपल कहानी वैद्यमुनि कारू गोप गुरू सितम्बर ठूँठ पीपर एस॰पी॰ पांशुल अक्तूबर मांदर कृष्ण चन्द्र चौधरी अक्तूबर गोड़लग्गी राम विलास रजकण दिसम्बर खनदानी छूरा परमेश्वरी दिसम्बर धरम संकट रवीन्द्र कुमार जनवरी नालायक कल्याणी कुसुम सिंह डा॰ जनवरी लाल लगाम अरुण कुमार गौतम मार्च तलाक नरेन्द्र प्रसाद नवीण मार्च कुलबोरना जनार्दन प्रसाद सिंह उर्फ जस्टिस ऑफ पीस मार्च जात पात आचार्य सच्चिदान्द अप्रैल फुलवा विनीत कुमार मिश्र अकेला मई साँप के बिल में वासुदेव प्रसाद मई हनुमान भगति अलखदेव प्रसाद अचल मई पछतावा दीपा वर्मा डा॰ जून फरीछ राज नारायण राय डा॰ जुलाई जामुन के पेड़ बैजू सिंह जुलाई कसम तिरंगा के संजीव कुमार हिन्दुस्तानी अगस्त अधूरा सपना बंशी शरण सिंह अगस्त खड़े रहबहु वासुदेव प्रसाद सितम्बर परवी नरेन्द्र प्रसाद सिंह नवम्बर वैदेही राम गोविन्द यादव जानकीन्दु नवम्बर बुझावन बाबा अखिलेश कुमार सिंह नवम्बर रधिया संजय कुमार भारतीय उर्फ झल्लू नवम्बर ई कइसन आनन्द सुखदेव प्रसाद रत्नाकर दिसम्बर पाकिटमार नरेन्द्र प्रसाद सिंह दिसम्बर मानवता सिद्धनाथ शर्मा जनवरी कविजी हीं चोरी भेल शिव प्रसाद लोहानी फरवरी फगुआ में भउजी वला पुआ वीरेन्द्र कुमार भारद्वाज मार्च रिश्ता जुट गेल राम विलास रजकण अप्रैल चारो तरफ अंधेरिया जनार्दन प्रसाद सिंह उर्फ जस्टिस ऑफ पीस अप्रैल टेकनिकल बात शकुन्तला प्रसाद अप्रैल पर कटे के डर दीनबन्धु मई असरा प्रभात वर्मा जून आखरी उपाय वासुदेव प्रसाद जून पट्टी खुल गेल मुद्रिका सिंह जुलाई मेहरारू के दुसमन मेहरारू लालमणि विक्रान्त जुलाई आउ पिलहूँ जे मुद्रिका सिंह दिसम्बर सोराजी बाबा वासुदेव प्रसाद दिसम्बर बुधनी बन्दरिया विनीत कुमार मिश्र अकेला दिसम्बर दुन्नो के मतारी कल्याणी कुसुम सिंह डा॰ दिसम्बर भरबितना अरविन्द कुमार अजगर दिसम्बर क्रान्तिकारी कदम मोतीलाल प्यासा दिसम्बर चरवाहा राजा नरेन्द्र प्रसाद सिंह दिसम्बर पति देवता राज नारायण राय डा॰ जनवरी विदेसी मेम राम रतन प्रसाद सिंह रत्नाकर फरवरी ईशो बेपारी दीनबन्धु फरवरी अस्मत के रच्छा नरेन्द्र प्रसाद नवीन फरवरी सीमा पार शकुन्तला प्रसाद मार्च पिछला जलम के इयाद कल्याणी कुसुम सिंह डा॰ मार्च दस लाख के सपना कल्पना कुमारी मार्च बुद्धं शरणं गच्छामि वीरेन्द्र कुमार भारद्वाज मई खिलाफत के फल प्रभात वर्मा मई लाल कोट आर॰पी॰ वर्मा जून जिनगी बेकार हो गेल सच्चिदानन्द प्रसाद डा॰ जून ईरखा अनन्त कुमार सिंह जून मुखिया तों कि हम गोविन्द शर्मा जुलाई इमनदारी के रस्ता लालमणि विक्रान्त जुलाई निठलुआ दमाद बैजू सिंह जुलाई रंग साँवर त जिनगी अन्हार अर्पणा कुमारी अक्षरश्रुति अक्तूबर दूध के मोल संजय सिन्हा अक्तूबर अंध भगती वासुदेव प्रसाद नवम्बर अदमी कि मसीन अरुण कुमार सिन्हा नवम्बर अंतिम संस्कार शकुन्तला प्रसाद नवम्बर सब दिन होत न एक समान ओम प्रकाश जमुआर डा॰ फरवरी सुलह अनन्त कुमार सिंह मई हिफाजत राम विलास रजकण मई पतसिया बैजू सिंह मई सिवजी के वरदान राज नारायण डा॰ मई आउ कनखा भर गेल अरुण कुमार सिन्हा मई मोती कुत्ता वीणा कुमारी मिश्रा मई मनबढ़ू वासुदेव प्रसाद मई लखन गुरु परमेश्वरी मई सुकन दा मुद्रिका सिंह मई बोरसी के आग भास्कर प्रसाद सिंह बचल खुचल मई दादा रोपे पोता खाय दामोदर प्रसाद डा॰ जून अकिल घास चरे गेल मुद्रिका सिंह जून पत्तल पर पइसा नरेन्द्र प्रसाद सिंह जून हाय रे बेटा कृष्ण कुमार भट्टा जून चाणक्य तन्त्र भाग नारायण प्रसाद अनुवादक जुलाई नयका बिहान जयनन्दन प्रसाद सिंह अगस्त चाणक्य तन्त्र भाग नारायण प्रसाद अनुवादक अगस्त बोध वीरेन्द्र कुमार भारद्वाज सितम्बर भरम शशांकधर शेखर सितम्बर चाणक्य तन्त्र भाग नारायण प्रसाद अनुवादक सितम्बर भगवान इन्साफ तोरे हाथ में गणेश मिश्र जनवरी उदवास कुमारी सुष्मिता मिश्रा जनवरी आम के आँठी लालमणि विक्रान्त जनवरी चानी के बिछिया जयनन्दन प्रसाद सिंह अप्रैल हमरा मुक्ति चाही अजय कुमार अप्रैल अँचरा भर लोर बैजू सिंह मई तिलेसरी अरुण कुमार सिन्हा जून आखिर हमरा देखलथिन कहाँ नारायण प्रसाद अनुवादक जून माय के अन्याय अरुण कुमार गौतम सितम्बर मंजधार के मांझी अलखदेव प्रसाद अचल अक्तूबर चोर सहे इंजोर रामेश्वर प्रसाद वर्मा नवम्बर लोग का कहतन ओम प्रकाश सिंह फौजी नवम्बर खइनी के गुलाम कल्याणी कुसुम सिंह डा॰ नवम्बर पत्थर दिल इन्सान बैजू सिंह नवम्बर दसा दस बरिस कृष्ण कुमार भट्टा नवम्बर दू पल के मुलकात राम रतन प्रसाद सिंह रत्नाकर नवम्बर गुड़िया नरेन्द्र प्रसाद सिंह नवम्बर उदय उत्थान पतन शिवशंकर महतो गयावी नवम्बर तीन उड़ान अरुण कुमार गौतम नवम्बर दिवाकर राम गोविन्द यादव जानकीन्दु जनवरी नयका बेमारी वासुदेव प्रसाद जनवरी जिनगी के पन्ना अरुण कुमार सिन्हा फरवरी सोनपरी सिम्मी भास्कर मार्च पगली वासुदेव प्रसाद मार्च सौतेला बेटा विनीत कुमार मिश्र अकेला अप्रैल पचपन के बाद बचपन ओम प्रकाश जमुआर डा॰ अप्रैल फुलवा के फैसला दिलीप कुमार मई का ऊ चोर हल ओम प्रकाश सिंह फौजी मई पराया खून बैजू सिंह जून पुत्रेष्टि यज्ञ शिवशंकर महतो गयावी जुलाई फुलवा के बाबा चन्द्रावती चंदन अगस्त बेबसी वासुदेव प्रसाद नवम्बर गऊदान शिवशंकर महतो गयावी दिसम्बर ओलहन भास्कर प्रसाद सिंह बचल खुचल दिसम्बर तलाक राम विलास रजकण दिसम्बर ईंटा मुद्रिका सिंह जनवरी आँख खुल गेल राजेन्द्र ब्रह्मचारी जनवरी जूड़ा के फूल राम रतन प्रसाद सिंह रत्नाकर फरवरी रजमहली फुआ बैजू सिंह अप्रैल हिच्छा जयनन्दन प्रसाद सिंह मई बगावत के फल राम विलास रजकण जून मलाल विनीत कुमार मिश्र अकेला जुलाई बियाह से पहिले बिदाई राजेन्द्र पाण्डेय अगस्त बदला वसूल हो गेलइ राम विनय सिंह विनय सितम्बर बँसिया परमेश्वरी अक्तूबर समरथन राम विलास रजकण नवम्बर बड़का भइया विनीत कुमार मिश्र अकेला नवम्बर एहिवातिन सीमा रानी डा॰ दिसम्बर अगुआ भाग गेलन सच्चिदानन्द प्रसाद डा॰ दिसम्बर बेआदर काका बैजू सिंह जनवरी सबक नरेन्द्र प्रसाद सिंह जनवरी चलाँक बेटी सुधीर कुमार वर्मा जनवरी करोड़पति बेटा कल्याणी कुसुम सिंह डा॰ फरवरी गुमनाम मसीहा के कहानी परमेश्वरी फरवरी तेसरका पीढ़ी मुद्रिका सिंह मार्च कामचोर रामेश्वर प्रसाद वर्मा अप्रैल राहत के साँस राम विलास रजकण अप्रैल जुद्दा में दीदा का बैजू सिंह मई नालायक बेटा राम निवास सिंह जून मेहरारू मुद्रिका सिंह जुलाई आँख के लोर कल्याणी कुसुम सिंह डा॰ जुलाई देव कुँअरिया राम गोविन्द यादव जानकीन्दु अगस्त मिसिर बाबा मुद्रिका सिंह नवम्बर गजरनी के ताड़ी कृष्ण कुमार भट्टा नवम्बर हिसुआ में हुआ साहित्यिक गोष्ठी व कवि सम्मेलनहिन्दी मगही साहित्यिक मंच शब्द साधक के तत्वावधान में आयोजित हुआ पावस ऋतु का साहित्य में महत्व पर परिचर्चा और कवि सम्मेलन जुटे तीन दर्जन से अधिक कवि व साहित्यकार हिसुआः गागर में सागर है कविता कविता से ही कविता जन्म लेती है कविता जीवन की सुखद अनुभूति है कविता समाज को उसके रूप का आईना दिखाने का काम करती है ये बातें हिन्दी मगही साहित्यिक मंच के अध्यक्ष व संयोजक व्यंग्यकार उदय भारती ने रविवार को आर्य समाज मंदिर में कही मौका था शब्द साधक मंच के तत्वावधान में आयोजित कविता क्या है और पावस ऋतु का साहित्य में महत्व पर परिचर्चा का अध्यक्ष और संयोजक के अलावे टीएस कॉलेज के हिन्दी विभागाध्यक्ष प्रो नवल किशोर शर्मा अर्जक संध के सांस्कृतिक प्रदेश अध्यक्ष उपेन्द्र कुमार पथिक आदि वक्ताओं ने वर्षा ऋतु से जन जीवन को सीधे प्रभावित होने की बात कही चूंकि वर्षा जीवनदायिनी है धरती का श्रृंगार है मस्ती और आनन्द देने वाली है इसलिए यह साहित्य का एक प्रमुख अंग है जन सरोकार का सीधा संबंध वर्षा से होने के कारण कवि व साहित्यकारों ने इसे साहित्य में समुचित स्थान दिया है दूसरे सत्र के कवि सम्मेलन में दीनबंधु व्यंग्यकार उदय भारती प्रो नवल किशोर शर्मा शफीक जानी नादां अरूण देवरसी अनिल कुमार प्रवीण कुमार पंकज राजेश मंझवेकर रामभजन शर्मा बटोही देवेन्द्र विश्वकर्मा सुन्दर देव शर्मा कुलेश्वर मेहता आदि कवियों ने काव्यपाठ कर उपस्थित लोगों का मन मोह लिया नयी पीढ़ी के चार युवा कवि दयानन्द चौरसिया राजेश शांडिल्य संजय प्रकाश और नरोत्तम कुमार ने नयी रचना सुनाकर अपनी प्रतिभा का लोहा मनवाया अतिथि कवि नरेन्द्र कुमार ने बेहतर काव्यपाठ किया क्षणिकाएं और हाइकु लिखने में माहिर राजेश मंझवेकर ने क्षणिका और हाइकु सुनाकर खूब वाह वाही लूटी व्यंग्यकार उदय भारती की हास्य व्यंग की दमदार रचना सबको खूब भायी मौके पर वरीय नागरिक संघ के सचिव रामचन्द्र प्रसाद शर्मा देवनन्दन सिंह नगर विकास समिति के अंजनी कुमार वर्मा साहित्य प्रेमी अरविन्द कुमार नन्द किशोर प्रसाद रोहित कुमार पंकज पत्रकार अशोक सिंह आर्य समाज के सचिव यदुलाल आर्य नारायण साहु समेत कई दर्जन गणमान्य लोग उपस्थित थे अध्यक्षता दीनबंधु और मंच संचालन व्यंग्यकार उदय भारती ने कियाकालापानी साइबेरिया में जेल के जिनगी भाग अध्याय अस्पताल उत्सव छुट्टी के तुरते बाद हम बेमार पड़ गेलिअइ आउ हमरा हमन्हीं के मिलिट्री अस्पताल भेज देवल गेलइ  ई किला से आधा विर्स्ता मीटर अलगे हलइ  ई एगो लमगर एकमंजिला बिल्डिंग हलइ पीयर पेंट कइल  गरमी में जब मरम्मत के काम कइल जा हलइ त एकरा में बहुत अधिक गेरू के प्रयोग कइल जा हलइ  अस्पताल के बड़गर प्रांगण में दफ्तर चिकित्सा प्राधिकारी लगी घर आउ दोसर दोसर उपयोगी बिल्डिंग हलइ  मुख्य भाग में खाली रोगी सब के वार्ड हलइ  वार्ड कइएक हलइ लेकिन कैदी लगी कुल्लम दुइए गो हलइ हमेशे बहुत कोंचकल लेकिन विशेष करके गरमी में ओहे से बिछावन के अकसर घसकाके नगीच नगीच रक्खे पड़ऽ हलइ  हमन्हीं के वार्ड हर तरह के अभागल लोग से भरल रहऽ हलइ  हुआँ हमन्हीं के लोग जा हलइ तरह तरह के मिलिट्री के अभियुक्त लोग जा हलइ जेकन्हीं के तरह तरह के गार्ड के अधीन रक्खल जा हलइ दंड के निर्णय सुनावल दंड के निर्णय के प्रतीक्षा में आउ एक जेल से दोसरा जेल में प्रेषित लोग कुछ लोग एगो विचित्र संस्था सुधार कंपनी से जा हलइ जेकरा में भेजल जा हलइ बटालियन के कोय अपराध के अभियुक्त आउ कम विश्वसनीय सैनिक के अपन आचरण में सुधार लगी जाहाँ से लगभग दू साल चाहे अधिक के बाद साधारणतः ओकन्हीं अइसन छँट्टल बदमाश के रूप में बाहर आवऽ हलइ जइसन से विरले भेंट होवऽ हइ  हमन्हीं हीं के बेमार पड़ल कैदी साधारणतः सुबह में अपन बेमारी के बारे अपन सर्जेंट के रिपोर्ट करऽ हलइ  ओकन्हीं के नाम के प्रविष्टि तुरतम्मे रजिस्टर में नोट कर लेल जा हलइ आउ ई रजिस्टर के साथ रोगी के मार्गरक्षी के साथ बटालियन अस्पताल में भेजल जा हलइ  हुआँ डाक्टर किला में के सब्भे मिलिट्री कमांड से आवल सब्भे रोगी के प्रारंभिक जाँच करऽ हलइ आउ जेकरा वास्तव में रोगी पावऽ हलइ ओकरा अस्पताल भेज दे हलइ  हमर नाम रजिस्टर में नोट कइल गेलइ आउ एक आउ दू बजे के बीच जब हमन्हीं हीं के सब लोग के भोजन के बाद के काम पर रवाना कर देल गेलइ त हम अस्पताल चल देलिअइ  बेमार कैदी साधारणतः अपन साथ यथाशक्ति पइसा आउ पावरोटी लेके जा हलइ काहेकि ऊ दिन अस्पताल में कोय हिस्सा के आशा नयँ कर सकऽ हलइ आउ छोटगर चुरूट खैनी के थैली चकमक आउ स्टील आग सुलगावे खातिर  ई अंतिम समान सब सवधानी से बूट में नुकावल जा हलइ  हमन्हीं कैदी के रहन सहन के मामले में हमरा लगी अभियो ई नयका अनजान परिवर्तन लगी हम अस्पताल के छरदेवाली के अंदर बिन कोय उत्सुकता के नयँ घुसलिअइ  दिन गरम बादर छाल आउ उदास हलइ ओइसनका दिन में से एक जब अस्पताल जइसन संस्था विशेष व्यस्त अवसादमय आउ बेदिल सूरत धारण कर ले हइ  हमन्हीं अनुरक्षक के साथ स्वागत कक्ष में प्रवेश कइलिअइ जाहाँ तामा के दूगो स्नान कंडाल हलइ आउ जाहाँ पहिलहीं से अनुरक्षक के अधीन दूगो अभियुक्त रोगी प्रतीक्षा कर रहले हल  फ़ेल्डशर जर्मन डिप्लोमाधारी सहायक सर्जन प्रवेश कइलकइ अराम से आउ प्रभुत्व के साथ हमन्हीं के देखलकइ आउ जादहीं अराम से ड्यूटी पर के डाक्टर के रिपोर्ट करे लगी रवाना होलइ  ऊ डाक्टर तुरतहीं अइलइ जाँच कइलकइ बहुत प्रेम से बात कइलकइ आउ हमन्हीं के बेमारी के सूची देलकइ जेकरा में हमन्हीं के नाम लिक्खल हलइ  आगू के बेमारी के वर्णन दवाय आउ पथ्य के नुसखा आदि के काम निवासी डाक्टर पर छोड़ देल गेले हल जे कैदी वार्ड के प्रभारी हलइ  हम पहिलहूँ सुन चुकलिए हल कि कैदी लोग अपन डाक्टर के प्रशंसा करते नयँ थक्कऽ हइ  उनकन्हीं पिताजी से भी बढ़के हका हमर प्रश्न पर ओकन्हीं उत्तर देलकइ जब हम अस्पताल लगी रवाना हो रहलिए हल  एहे दौरान हमन्हीं कपड़ा बदललिअइ  जे पोशाक आउ बस्तर में हमन्हीं अइलिए हल हमन्हीं हीं से ले लेल गेलइ आउ हमन्हीं के अस्पताल के बस्तर पेन्हावल गेलइ आउ एकरा अलावे हमन्हीं के लमगर पैताबा चप्पल टोपी आउ मोटगर कपड़ा के गाढ़ा भूरा रंग के ड्रेसिंग गाउन देल गेलइ जेकर या तो सूती कपड़ा से या तो कोय तरह के प्लास्टर से अस्तर कइल हलइ  एक शब्द में ड्रेसिंग गाउन बहुत जादे हद तक गंदा हलइ लेकिन एकर मूल्यांकन पूरा तरह से हम जगह पर पहुँचले पर कर पइलिअइ अर्थात् केतना गंदा हलइ ई हम अपन बिछौना पर पहुँचले पर पूरा तरह से समझ पइलिअइ  फेर हमन्हीं के कैदी वार्ड में ले जाल गेलइ जे एगो लमगर गलियारा के अंत में अवस्थित हलइ आउ उँचगर आउ साफ सुथरा हलइ  बाहर से सफाई सगरो बहुत संतोषजनक हलइ ऊ सब कुछ जे पहिले नजर में देखाय पड़लइ चमकऽ हलइ  लेकिन ई हमरा अपन जेल के तुलना में ओइसन लगले होत  दू अभियुक्त बामा दने के वार्ड में गेलइ हम दहिना दने के  लोहा के सिटकिनी लग्गल दरवाजा बिजुन राइफल के साथ एगो संतरी खड़ी हलइ आउ ओकर बगल में सहायक संतरी  एगो जुनियर सर्जेंट अस्पताल गार्ड में से हमरा अंदर जाय के औडर देलकइ आउ हम खुद के एगो लमगर आउ सकेत कमरा में पइलिअइ जेकरा में लमइए दुन्नु दने के देवाल से सटले बिछौना लगल हलइ संख्या में करीब बाइस गो जेकरा में से तीन चार गो अभियो खाली हलइ  बिछौना लकड़ी के हलइ हरियर पेंट कइल जेकरा से रूस में सब्भे आउ हरेक कोय निम्मन से परिचित हइ ठीक ओहे बिछौना जे मानूँ पूर्वनिर्धारित रूप से कइसूँ बिन ऊड़िस के नयँ हो सकऽ हइ  हमरा ऊ तरफ के कोना में रक्खल गेलइ जाहाँ परी खिड़की हलइ  जइसन कि हम पहिलहीं उल्लेख कर चुकलिए ह कि हियाँ परी हमन्हीं के जेल के कैदी लोग भी हलइ  ओकन्हीं में से कुछ लोग हमरा पहिलहीं से जानऽ हलइ चाहे कम से कम पहिलहीं देखलके हल  बहुत जादे संख्या अभियुक्त लोग के आउ सुधार कंपनी में से हलइ  जादे गंभीर रूप से बेमार मतलब जे बिछौना पर से उठ नयँ सकऽ हलइ अइसन लोग के संख्या जादे नयँ हलइ  आउ दोसरकन जे जरी मनी बेमार चाहे चंगा होवे होवे वला हलइ या तो बिछौना पर बइठल हलइ या कमरे में आगू पीछू चक्कर लगा रहले हल जाहाँ दुन्नु कतार के बिछौना के बीच कुछ जगह हलइ जाहाँ चहलकदमी कइल जा सकऽ हलइ  वार्ड में अस्पताल के अत्यधिक दमघोंटू गन्ह हलइ  कमरा के हावा तरह तरह के दवाय के अप्रिय भाफ आउ गन्ह से प्रदूषित हलइ ई बात के बावजूद कि लगभग दिन भर कोना में स्टोव जलते रहऽ हलइ  हमर बिछौना पर धारीदार बेडशीट हलइ  हम एकरा हटा देलिअइ  बेडशीट के निच्चे बनाती कंबल हलइ जेकरा में सूती कपड़ा आउ बहुत शंकनीय स्वच्छता वला मोटगर कपड़ा से अस्तर कइल हलइ  बिछावन के बगल में एगो छोटकुन्ना टेबुल हलइ जेकरा पर एगो मग आउ टिन के प्याली हलइ  ई सब कुछ शिष्टाचार हेतु हमरा देल गेल तौलिया से ढँक्कल हलइ  टेबुल के निच्चे एगो दराज हलइ हुआँ परी पिये वला चाय के चायदानी क्वास के जग आदि रख सकऽ हलइ लेकिन रोगी लोग के बीच बहुत कमहीं लोग चाय पीये वला हलइ  चुरूट आउ तमाकू के थैली जे लगभग हरेक के पास हलइ तपेदिक के रोगियो के पास बिछौना के निच्चे नुकावल रहऽ हलइ  डाक्टर आउ प्रशासन में से दोसर लोग लगभग कभियो ऊ सब के जाँच नयँ करते जा हलइ आउ कभी केकरो चुरूट के साथ पकड़ियो ले हलइ त अइसन देखावा करऽ हलइ कि ओकन्हीं नयँ नोटिस करऽ हइ  लेकिन रोगी लोग लगभग हमेशे सवधान रहते जा हलइ आउ धूम्रपान करे लगी स्टोव के पास जा हलइ  खाली रतिए के बिछौना पर धूम्रपान करऽ हलइ लेकिन रात के जाँच करे लगी कोय दौरा पर नयँ आवऽ हलइ सिवाय कभी कभी अस्पताल गार्ड के प्रभारी अफसर के  अभी तक हम कभियो कोय अस्पताल में नयँ भरती होलूँ हल ओहे से पूरा वातावरण हमरा लगी बिलकुल नावा हले  हम नोटिस कइलिअइ कि हम कुछ उत्सुकता पैदा कर रहलिए ह  हमरा बारे ओकन्हीं पहिलहीं सुन चुकले हल आउ हमरा दने बहुत अशिष्टाचार से तक रहले हल हियाँ तक कि कुछ अभिमान के झलक के साथ जइसन कि कोय स्कूल में नयका विद्यार्थी दने चाहे कोय सरकारी दफ्तर में कोय आवेदक दने तकते जा हइ  हमर दहिना बगली एगो अभियुक्त पड़ल हलइ एगो क्लर्क जे एगो सेवा निवृत्त कप्तान के अवैध बेटा हलइ  ओकरा पर नकली पइसा बनावे के अभियोग हलइ आउ एक साल से अस्पताल में हलइ शायद कउनो बेमारी के चलते नयँ बल्कि डाक्टर सब के ई आश्वस्त करके कि ओकरा नाड़ी अर्बुद हइ  ऊ अपन उद्देश्य के प्राप्ति कर चुकले हल कठोर श्रम आउ शारीरिक दंड से बच गेले हल आउ एक साल बाद ओकरा ते क भेजल गेलइ कहीं पर ओकरा अस्पताल में भरती करे लगी  ऊ मोटा ताजा नाटा आउ गठीला लगभग अठाइस साल के लड़का हलइ बड़गो धूर्त आउ विधिज्ञ बहुत तेज अत्यंत मनमौजी आउ आत्मविश्वासी छोकरा बेमारी के हद तक आत्मप्रेमी अत्यंत गंभीर रूप से खुद पर विश्वस्त कि ऊ संसार में सबसे ईमानदार आउ सत्यनिष्ठ व्यक्ति हइ आउ कोय मामले में दोषी नयँ हइ आउ हमेशे लगी ऊ ई विश्वास पर अटल रहलइ  ऊ हमरा से पहिले बात कइलकइ उत्सुकता से हमरा से पूछताछ करे लगलइ आउ काफी विस्तार से हमरा अस्पताल के बाहरी नियम कानून के बारे बतइलकइ  स्वाभाविक रूप से सबसे पहिले हमरा ऊ बतइलकइ कि ऊ कप्तान के बेटा हइ  ओकरा देखे में कुलीन लगे के अत्यंत मन करऽ हलइ चाहे कम से कम शरीफ घराना से  ठीक ओकर पीछू हमरा भिर एगो सुधार कंपनी से एगो रोगी अइलइ आउ हमरा विश्वास देलावे लगलइ कि पहिले के निर्वासित कइएक कुलीन लोग के बारे ऊ जानऽ हइ ओकन्हीं के नाम आउ वंशनाम पितृनाम सहित्ते बतइते  ई पक्कल केश वला एगो सैनिक हलइ ओकर चेहरा पर लिक्खल हलइ कि ऊ सब कुछ झूठ बोलब करऽ हइ  ओकर नाम चिकुनोव हलइ  ऊ स्पष्ट रूप से हमर चापलूसी कर रहले हल शायद ई शक्का करते कि हमरा पास पइसा हइ  हमरा पास चाय आउ चीनी के पैकेट देखके ऊ तुरते अपन सेवा के प्रस्ताव रखलकइ हमरा लगी चायदानी के इंतजाम करे आउ चाय बनावे के  काम पर अस्पताल गेल जेल के कैदी लोग में से केकरो हीं से एम त्सकी हमरा दोसरा दिन चायदानी भेजे के वचन देलके हल  लेकिन चिकुनोव सब काम के निपटा ले हलइ  ऊ कोय प्रकार के केतली खोजके लावइ प्याली भी पानी उबालइ चाय तैयार करइ एक शब्द में ऊ असाधारण उत्साह से सेवा करइ जेकरा चलते ऊ एक रोगी में अपने आप कुछ जहरीला व्यंग्य पैदा कइलकइ  ई रोगी तपेदिक से पीड़ित हलइ जे हमर सामने पड़ल हलइ जेकर पारिवारिक नाम हलइ उस्त्यान्त्सेव एगो अभियुक्त ठीक ओहे जे दंड से भयभीत होके एक जग दारू पी लेलके हल जेकरा में बहुत जादे तमाकू डालल हलइ जेकरा से ओकरा तपेदिक धर लेलके हल ओकरा बारे हम पहिलहीं कइसूँ बता चुकलिए ह  अब तक ऊ चुपचाप पड़ल रहले हल आउ मोसकिल से साँस ले पावऽ हलइ हमरा दने एकटक आउ गंभीरतापूर्वक तकते आउ चिकुनोव दने क्रोध से देखते  असाधारण पित्तदोष गंभीरता ओकर क्रोध के एक प्रकार के हास्यजनक झलक प्रदान कर रहले हल  आखिरकार ओकरा बरदास नयँ होलइ हूँ बंधुआ मजूर मालिक के खोज लेलकइ ऊ रुक रुकके आउ कमजोरी से हँफते अवाज में बोललइ  ऊ अपन जिनगी के अंतिम कुछ दिन के मेहमान हलइ  चिकुनोव ओकरा क्रोध से संबोधित कइलकइ केऽ हइ बंधुआ मजूर उस्त्यान्त्सेव तरफ नफरत से तकते ऊ बोललइ  तूँ बंधुआ मजूर ऊ अइसन स्वयं आश्वस्त तान में उत्तर देलकइ मानूँ ओकरा चिकुनोव के डाँट फटकार करे के पूरा अधिकार हलइ आउ ई उद्देश्य लगी ओकरा नियुक्त कइल गेले हल  हम बंधुआ मजूर हिअइ हाँ तूँहीं हकहीं  सुनथिन भद्र जन नयँ विश्वास करऽ हइ अचरज करऽ हइ त तोरा एकरा से की देखहीं ऊ अकेल्ले हथिन मानूँ बिन हाथ के  ई सबके मालूम हइ कि उनका बिन नौकर के काम नयँ चल्लऽ हइ  हम काहे नयँ उनकर सेवा करिअइ तूँ झबरा थुथुना वला विदूषक आउ ई झबरा थुथुना वला केऽ हइ तूँ झबरा थुथुना वला हकहीं  हम झबरा थुथुना वला हिअइ हाँ तूँहीं आउ तूँ बड़ी सुरतगर हीं अगर हम झबरा थुथुना वला हिअइ त तूँ कौआ के अंडा नियन चेहरा वला हकँऽ  झबरा थुथुने वला हकँऽ भगमान तो वास्तव में तोरा पहिलहीं मार देलको ह अब पड़ जो आउ मर नयँ सब कुछ में टाँग अड़इतइ हूँ काहे लगी टाँग अड़ावऽ हीं काहे लगी नयँ बेहतर हम बूट के सिर झुकइबइ लेकिन छाल के जुत्ता के नयँ  हमर बाऊजी कभी नयँ झुकला आउ न हमरा झुक्के लगी कहलका  हम हम ऊ बात आगू जारी रक्खे लगी चाहऽ हलइ लेकिन भयंकर रूप से कइएक मिनट तक खोंखते रहलइ खून के उलटी करते  तुरतहीं थकान के ठंढा पसेना ओकर सँकरा निरार पर चुहचुहा गेलइ  खोंखी ओकरा बाधित कर रहले हल नयँ तो ऊ लगातार बोलना जारी रखते हल ओकर आँख से लग रहले हल कि ओकरा आउ केतना झगड़े के मन कर रहले हल लेकिन कमजोरी के वजह से खाली हाथ लहरावऽ हलइ ओहे से चिकुनोव आखिरकार ओकरा बारे भूल गेलइ  हम महसूस कइलिअइ कि तपेदिकग्रस्त के क्रोध हमरा पर अधिक निर्दिष्ट हलइ बनिस्बत चिकुनोव पर  चिकुनोव के सेवा करे के इच्छा आउ ओकरा से एगो कोपेक कमाय के बात पर कोय नयँ ओकरा पर गोस्सा कर सकऽ हलइ चाहे ओकरा विशेष घृणा से देख सकऽ हलइ  हरेक कोय समझऽ हलइ कि ऊ खाली पइसा लगी करऽ हइ  अइसन मामला में सामान्य जनता ओतना संवेदनशील बिलकुल नयँ होवऽ हइ आउ मामला के निम्मन से समझ सकऽ हइ  उस्त्यान्त्सेव के नयँ पसीन हलिअइ असली में हम ओकरा नयँ पसीन हलइ हमर चाय कि आउ बेड़ियो में रहते मालिक नियन मानूँ हमरा नौकर बेगर काम नयँ चल सकऽ हलइ हलाँकि हम बिलकुल न तो केकरो नौकर के रूप में काम करे लगी कहलिए हल आउ न हम कोय नौकर चाहऽ हलिअइ  असल में हम हमेशे सब कुछ खुद्दे करे लगी चाहऽ हलिअइ आउ खास करके चाहवो करऽ हलिअइ कि हम खुद के बारे अइसन कोय छाप नयँ छोड़िअइ कि हम कामचोर आउ सुकवार नाजुक हिअइ आउ रईसी जिनगी जीयऽ हिअइ  ई हमरा लगी कुछ गौरव के बात भी हलइ अगर ई बात के उल्लेख करे पड़इ तो  लेकिन अइकी आउ हमरा वास्तव में समझ में नयँ आवऽ हइ कि अइसन काहे हमेशे होवऽ हलइ तइयो हम भिन्न भिन्न परिचर आउ नौकर के कभियो नयँ नयँ कह सकलिअइ जे खुद्दे हमरा से चिपक जा हलइ आउ आखिर हमरा बिलकुल वश में कर ले हलइ अइसन कि ओकन्हीं वास्तव में हमर मालिक हो जा हलइ आउ हम ओकन्हीं के नौकर लेकिन बाहर से अपने आप अइसन लगऽ हलइ कि हम वास्तव में मालिक हिअइ नौकर के बेगर हमर काम नयँ चल सकऽ हइ आउ रईसी जिनगी जीयऽ हिअइ  वास्तव में ई हमरा लगी बहुत खेद के बात हलइ  लेकिन उस्त्यान्त्सेव क्षयरोगी आउ चिड़चिड़ा व्यक्ति हलइ  दोसरकन रोगी सब भावशून्य मुद्रा अपनावऽ हलइ हियाँ तक कि कुछ अभिमान के झलक के साथ भी  हमरा आद पड़ऽ हइ सब कोय एगो विशेष परिस्थिति के साथ व्यस्त हलइ कैदी सब के बातचीत से हमरा मालूम चललइ कि ओहे साँझ के एगो अभियुक्त के लावल जइतइ जेकरा अभी डंडा से दंड देल जा रहले ह  कैदी लोग नयका अदमी के कुछ उत्सुकतापूर्वक प्रतीक्षा कर रहले हल  लेकिन बतावल जा रहले हल कि दंड हलका होतइ खाली पाँच सो फटका  धीरे धीरे हम चारो तरफ के जायजा लेलिअइ  जाहाँ तक हम देख सकऽ हलिअइ जे वास्तव में रोगी हलइ ऊ हियाँ परी अधिकतर लोग स्कर्वी आउ आँख के रोग से पीड़ित हलइ जे ऊ क्षेत्र के स्थानीय रोग हलइ  वार्ड में अइसन कइएक लोग हलइ  दोसर वास्तविक बेमार लोग बोखार कइएक तरह के घाव आउ छाती के रोग से ग्रस्त हलइ  हियाँ ओइसन बात नयँ हलइ जइसन कि दोसरकन वार्ड में हियाँ परी सब तरह के रोग के जौर कइल हलइ यौनरोग भी  हम उल्लेख कइलिअइ वास्तविक रोगी काहेकि आवल लोग में कुछ अइसनो हलइ जेकरा कोय प्रकार के रोग नयँ हलइ जे खाली अराम करे लगी अइले हल  डाक्टर अइसनकन के इच्छापूर्वक भरती कर ले हलइ सहानुभूति के कारण विशेष करके जब कइएक बेड खाली रहऽ हलइ  गार्ड हाउस आउ जेल में कैद होके रहना अस्पताल के अपेक्षा एतना हद तक खराब होवऽ हलइ कि कइएक कैदी खुशी खुशी हियाँ पड़ जाय लगी आवऽ हलइ ई बात के बावजूद कि हियाँ के हावा दमघोंटू हलइ आउ वार्ड में ताला लगल रहऽ हलइ  बेड पर पड़के रहे वला आउ साधारणतः अस्पताल के रहन सहन के विशेष प्रेमी भी हलइ अधिकतर लेकिन ओकन्हीं सुधार कंपनी से रहऽ हलइ  हम उत्सुकतापूर्वक अपन नयकन सथीवन के अध्ययन कइलिअइ लेकिन आद पड़ऽ हइ हमरा विशेष उत्सुकता पैदा होलइ एगो पर जे मरणासन्न हलइ आउ हमन्हीं के जेल से हलइ जेहो क्षयरोगी हलइ आउ अंतिम कुछ दिन के मेहमान हलइ जे उस्त्यान्त्सेव के बेड के ठीक बाद पड़ल हलइ आउ ई तरह लगभग हमर सामनहीं हलइ  ओकर नाम मिख़ाइलोव हलइ दू सप्ताह पहिले हम ओकरा जेल में देखलिए हल  ऊ बहुत पहिलहीं से बेमार हलइ आउ बहुत पहिलहीं ओकरा इलाज खातिर आवे के चाही हल लेकिन ऊ कोय प्रकार के दृढ़संकल्प आउ बिलकुल अनावश्यक धैर्य के साथ खुद के नियंत्रित रखलके हल हिम्मत नयँ हरलकइ आउ खाली छुट्टी उत्सव के बखत ऊ अस्पताल गेले हल भयंकर क्षयरोग से मरे खातिर मानूँ ऊ अदमी जल रहले हल  अभी ओकर बदलल चेहरा देखके हम दंग रह गेलिअइ ऊ चेहरा जे हम जेल में प्रवेश कइला पर पहिले तुरी देखलिए हल तहिया ऊ चेहरा हमर नजर में कइसूँ अइले हल  ओकर बगली में सुधार कंपनी से एगो सैनिक पड़ल हलइ एगो बूढ़ा हो चुकल अदमी भयंकर आउ घिनौना फूहड़ लेकिन हमरा सब्भे रोगी के वर्णन करे के उद्देश्य नयँ हइ हमरा अभी ई बुढ़उ के बारे खाली ई कारण से आद आ गेलइ कि ऊ तखनियो हमर दिमाग पर कुछ छाप छोड़लके हल आउ एक मिनट में हमरा संतोषजनक ढंग से कैदी वार्ड के बारे पूर्ण जानकारी देवे में सफल हो गेले हल  ई बुढ़उ के हमरा आद पड़ऽ हइ कि तखने बहुत जोर के सर्दी हलइ  ऊ हमेशे छींकते रहऽ हलइ आउ बाद में पूरे सप्ताह नीनियो में छींकते रहलइ कइसूँ दौरा के रूप में पाँच छो छींक एक तुरी में हर तुरी नियमित ढंग से बोलते हे भगमान कइसन दंड हमरा देलऽ ऊ पल ऊ बिछौना पर बइठल हलइ आउ लालच से कागज के पुरिया से नाक में सुँघनी ठूँसते रहइ ताकि ऊ आउ जोर से आउ जादे नियमित रूप से छींक सकइ  ऊ एगो सूती रूमाल में छिंक्कऽ हलइ जे ओकर खुद के धारीदार हलइ आउ सो तुरी धोवल जा चुकले हल आउ अत्यधिक फीका बेरंग पड़ चुकले हल आउ एकरा चलते ओकर छोटकुन्ना नाक में विशेष तरह के झुर्री पड़ गेले हल अनगिनती छोटगर छोटगर झुर्री आउ लार भरल लाल जबड़ा के बीच पुरनका काला पड़ल दाँत देखाय दे हलइ  छींकना खतम कइला पर ऊ तुरतम्मे रूमाल खोलइ ध्यानपूर्वक ओकरा में बहुत अधिक जामा होल कफ के जाँच करइ आउ जल्दीए से एकरा जेल द्वारा देल भूरा रंग के ड्रेसिंग गाउन में पोंछ लेइ ताकि पूरा कफ ड्रेसिंग गाउन पर रह जाय आउ रूमाल खाली वस्तुतः जरी गीलगर रह जाय  अइसन ऊ पूरा सप्ताह करते रहलइ  अस्पताल के ड्रेसिंग गाउन के नुकसान पर ओकर ई श्रमसाध्य कंजूस नियन अपन रूमाल के संरक्षण रोगी लोग के तरफ से कोय विरोध नयँ पैदा करऽ हलइ हलाँकि ओकन्हिंएँ में से केकरो ओकर बाद में एकरे पेन्हे पड़ सकऽ हलइ  लेकिन हमन्हीं के सामान्य जनता विचित्रता के हद तक नाक भौं सिकोड़े वला आउ नफरत करे वला नयँ  हम तो ऊ पल चौंक गेलिअइ आउ हम तुरतम्मे घृणा आउ उत्सुकता से अनिच्छापूर्वक अभी अभी अपन पेन्हल ड्रेसिंग गाउन जाँचे लगलिअइ  हियाँ परी हमरा समझ में अइलइ कि ई बहुत पहिलहीं अपन जोरदार गन्ह से हमर ध्यान आकृष्ट करऽ हलइ अब तक ई हमरा पर गरम हो चुकले हल आउ लगातार अधिकाधिक जोरदार दुर्गंध आवऽ हलइ दवाय प्लास्टर आउ जइसन कि हमरा लगऽ हलइ कोय पीप के जे कोय अचरज के बात नयँ हलइ काहेकि स्मरणातीत काल से ई रोगी लोग के कन्हा से अलगे नयँ होले हल  शायद पीठ पर के एकर अस्तर कभी धोवल गेले हल लेकिन निश्चित रूप से हमरा मालूम नयँ  लेकिन वर्तमान काल में सब तरह के संभव अप्रिय रस लोशन बिंधल स्पेनी मक्खी से निष्कासित तरल पदार्थ इत्यादि से ई अस्तर संतृप्त हो चुकले हल  एकरा अलावे कैदी वार्ड में बहुत अकसर तुरंत के डंडा के फटका खाल आउ घायल पीठ के साथ आवऽ हलइ ओकन्हीं के इलाज लोशन से कइल जा हलइ आउ तब भिंगल कमीज पर सीधे अस्पताल के ड्रेसिंग गाउन पेन्हा देवल जा हलइ जेकरा चलते कइसूँ नयँ खराब नयँ हो सकऽ हलइ त सब कुछ जे एकरा पर गिरऽ हलइ ऊ एकरे पर रह जा हलइ  आउ जेल के हम अपन पूरे अवधि के दौरान ई पूरे कइएक साल तक जइसीं हमरा अस्पताल जाय पड़इ आउ अकसर हम जा हलिअइ हम हरेक तुरी डरते डरते अस्पताल के ड्रेसिंग गाउन पेन्हिअइ  खास करके कभी कभी हमरा ई ड्रेसिंग गाउन में चिल्लड़ मिल्लइ बड़गो आउ काफी मोटगर  कैदी लोग खुशी खुशी ओकरा मार देइ ओहे से जब कैदी के मोटगर आउ भद्दा नोह तर मारल जानवर पुट हो जाय त शिकारी के चेहरा पर से निर्णय कइल जा सकऽ हलइ कि ओकरा केतना हद तक खुशी मिलले होत  हमन्हीं हीं ऊड़िस के भी बहुत अधिक नापसंद करते जा हलइ आउ अइसनो होवऽ हलइ कि कोय लमगर नीरस जाड़ा के रात समुच्चा वार्ड ओकरा बिलकुल समाप्त कर देवे लगी उठ खड़ी होवऽ हलइ  आउ हलाँकि वार्ड में भारी दुर्गंध के सिवाय बाहर से यथासंभव साफ सुथरा हलइ लेकिन अंदरूनी अइसन कहल जाय कि अस्तर के सफाई के हमन्हीं हीं कोय इतराके देखावे लायक चीज नयँ हलइ  कैदी लोग एकर अभ्यस्त हो चुकले हल आउ मानियो चुकले हल कि एकर कोय इलाज नयँ हइ आउ नियम कानून भी खास सफाई के मामले में सहायक नयँ हलइ  लेकिन नियम के बारे हम बाद में चर्चा करबइ जइसीं हमरा चिकुनोव चाय देलकइ संयोगवश कहल जाय तो वार्ड के पानी में बनाके जे एक दिन में एक्के तुरी लावल जा हलइ आउ हमन्हीं के वातावरण में बिलकुल तुरतम्मे खराब हो जा हलइ कुछ शोर के साथ दरवाजा खुललइ आउ प्रबलित अनुरक्षक के साथ अभी अभी डंडा के फटका से दंडित एगो सैनिक के अंदर लावल गेलइ  ई पहिला तुरी हलइ जब हम एगो दंडित के देखलिअइ  बाद में ओकन्हीं के अकसर लावल जा हलइ कुछ के तो ढोके भी लावल जा हलइ बहुत जादे फटका खाल सब के आउ हरेक तुरी रोगी सब के ई बड़गो मनोरंजन के बात होवऽ हलइ  हमन्हीं हीं अइसनका के अकसर चेहरा पर अत्यंत कठोर मुद्रा के साथ स्वागत कइल जा हलइ आउ एक प्रकार के कुछ अस्वाभाविक गंभीरता के साथ भी  लेकिन स्वागत निर्भर करऽ हलइ अपराध के महत्त्व के दर्जा पर आउ परिणामस्वरूप दंड के परिमाण पर भी  बहुत दर्दनाक रूप से पिटाई कइल आउ प्रतिष्ठा के अनुसार बड़गर अपराधी के अधिक आदर आउ अधिक ध्यान देल जा हलइ बनिस्बत कोय भगोड़ा रंगरूट के मसलन अइकी ऊ जेकरा अभी अभी लावल गेलइ  लेकिन न तो ओकरा में आउ न दोसरा हालत में कोय विशेष सहानुभूति कउनो तरह के विशेष चिड़चिड़ाहट वला टिप्पणी कइल जा हलइ  चुपचाप अभागल के मदत करते जा हलइ आउ ओकर देखभाल करते जा हलइ खास करके जब ओकरा बिन मदत के काम नयँ चल पावऽ हलइ  फ़ेल्डशर के पहिलहीं खुद्दे मालूम रहऽ हलइ कि पिट्टल अदमी के अनुभवी आउ दक्ष हाथ में देल जा रहले ह  साधारणतः मदत हलइ ठंढका पानी में भिंगल बेडशीट आउ कमीज के अकसर आउ जरूरी बदलाव जेकरा से घायल पीठ के ढँक्कल जा हलइ खास करके अगर दंडित के खुद्दे अपन देखभाल करे के ताकत नयँ रहऽ हलइ आउ एकरा अलावे सवधानी से आउ दक्षतापूर्वक घाव में से खोंचाहा टुँगना बाहर निकासे में जे पीठ पर डंडा के टूट गेला से अकसर ओकरा पर रह जा हइ  ई अंतिम काम रोगी लगी बहुत कष्टकारी होवऽ हइ  लेकिन सामान्यतः दर्द के सहन करे में दंडित लोग के असाधारण आत्मसंयम हमरा हमेशे अचंभित करऽ हलइ  हम ओकन्हीं में से कइएक लोग के देखलिए ह कभी कभी बहुत जादहीं पिटाय कइल आउ ओकन्हीं में से लगभग एक्को गो नयँ करहलकइ खाली चेहरा जइसे पूरा पूरा बदल जा हइ पीयर पड़ जा हइ आँख में जलन होवऽ हइ दृष्टि अन्यमनस्क अशांत होंठ कँप्पऽ हइ ओहे से गरीब लोग ओकन्हीं के जान बूझके दँत्ती काट ले हइ कभी कभी लगभग खून बहे के हद तक  अंदर प्रविष्ट होल सैनिक कोय तेइस साल के छोकरा हलइ बरियार हट्ठा कट्ठा सुंदर चेहरा सुडौल सामर  लेकिन ओकर पीठ पर बुरा तरह से पिटाय कइल गेले हल  कमर तक के उपरौला देह नंगा हलइ ओकर कन्हा पर भिंगल चादर डालल हलइ जेकरा से ऊ बोखार लगल जइसन पूरे देह से काँप रहले हल आउ करीब डेढ़ घंटा तक वार्ड में आगू पीछू चहलकदमी करते रहलइ  हम ओकर चेहरा पर नजर डललिअइ लगलइ ऊ ई पल कुच्छो नयँ सोचब करऽ हलइ विचित्र आउ वहशी नियन देख रहले हल उड़ते नजर से जेकरा स्पष्टतः कउनो चीज पर ध्यान से देखना भारी हलइ  हमरा लगलइ कि ऊ एकटक हमर चाय दने देख रहले हल  चाय गरम हलइ कप से भाफ निकस रहले हल आउ बेचारा ढंढक से ठिठुर आउ काँप रहले हल दाँत ओकर बज रहले हल  हम ओकरा चाय पीए लगी आमंत्रित कइलिअइ  ऊ चुपचाप आउ अचानक हमरा दने मुड़लइ कप लेलकइ खड़ी खड़ी पी गेलइ आउ बिन चीनी के बड़ी जल्दी जल्दी आउ कइसूँ खास करके हमरा दने नजर बचावे के प्रयास कइलकइ  पूरा पीके ऊ चुपचाप कप रख देलकइ आउ हमरा दने बिन सिर हिलइले वार्ड में आगू पीछू चहलकदमी फेर से चालू करे लगी चल गेलइ  लेकिन न ओकर मुँह से एक्को शब्द निकसलइ न ओकर सिर हिललइ जाहाँ तक कैदी लोग के संबंध हइ त ओकन्हीं सब्भे शुरू शुरू में कोय कारणवश कइसनो बातचीत करे से ऊ दंडित रंगरूट से बच्चे लगी चहलकइ एकर विपरीत शुरू में ओकरा मदत करके ओकन्हीं मानूँ खुद्दे बाद में ओकरा पर कोय ध्यान नयँ देवे के प्रयास कर रहले हल शायद यथासंभव ओकरा जादे शांति से रहे देवे लगी आउ ओकरा कइसनो प्रकार के प्रश्न आउ सहानुभूति से परेशान नयँ करे लगी चाहते जेकरा से लगऽ हइ ऊ बिलकुल संतुष्ट हलइ  ई दौरान अँधेरा छा गेलइ दीया बत्ती जल गेलइ  कुछ कैदी के पास मालूम पड़लइ खुद के बत्तीदान हलइ लेकिन जादे लोग के पास नयँ  आखिरकार डाक्टर के संध्याकालीन भेंट के बाद गार्ड के सर्जेंट प्रवेश कइलकइ सब्भे रोगी के गिनती कइलकइ आउ वार्ड में ताला लगा देल गेलइ पहिलहीं एकरा में एगो रात्रि टब अंदर लइला पर हमरा ई जानके अचरज होलइ कि ई टब हियाँ रात भर रहऽ हइ जबकि एगो असली शौचालय हिएँ गलियारा कॉरिडोर में हलइ बस दरवाजा भिर से दुइए डेग दूर  लेकिन अइसन स्थापित नियम हलइ  दिन में कैदी के वार्ड से बाहर जाय के अनुमति देल जा हलइ लेकिन एक मिनट से जादे नयँ रात के लेकिन कइसनो हालत में नयँ  कैदी वार्ड सामान्य वार्ड नियन नयँ हलइ आउ रोगी कैदी के भी बेमारी के दौरान दंड सहे पड़ऽ हलइ  पहिले तुरी केऽ ई नियम स्थापित कइलकइ हमरा मालूम नयँ हमरा खाली एहे मालूम हइ कि अइसन कोय वास्तविक नियम नयँ हलइ आउ औपचारिकता के पूरा व्यर्थ सार कभियो आउ पूरा तरह से अभिव्यक्त नयँ कइल गेलइ जइसन कि मसलन ई मामला में  ई नियम जाहिर हइ डाक्टर तरफ से नयँ अइले हल  हम ई बात दोहरावऽ हिअइ कैदी लोग अपन डाक्टर के प्रशंसा करते नयँ अघा हलइ ओकन्हीं के पिता समान मानऽ हलइ ओकन्हीं के आदर करऽ हलइ  हरेक कोय ओकन्हीं से अपना लगी दया देखऽ हलइ निम्मन शब्द सुन्नऽ हलइ आउ कैदी सब लोग से त्यागल एकरा महत्त्व दे हलइ काहेकि ई निम्मन शब्द आउ ई दया के निष्कपटता आउ सच्चाई ओकरा देखाय दे हलइ  ई नहिंयों हो सकऽ हलइ डाक्टर लोग से कोय नयँ सवाल करते हल अगर ओकन्हीं दोसरा तरह से आचरण करते हल मतलब अधिक रुखाई से आउ अमानवीय ढंग से परिणामस्वरूप ओकन्हीं वास्तविक मानवप्रेम के आधार पर दयालु हलइ  आउ जाहिर हइ ओकन्हीं समझऽ हलइ कि रोगी के ऊ चाहे जे रहइ कैदी रहइ चाहे नयँ रहइ ओहे जरूरत हइ मसलन ताजा हावा जइसन कि हरेक दोसर रोगी के उच्चतम रैंक वला के भी  दोसर वार्ड में रोगी मसलन चंगा हो रहल लोग अजादी से गलियारा में घूम फिर सकऽ हलइ जेकरा से खुद लगी बड़गो कसरत हो जा हलइ ताजा हावा साँस ले सकऽ हलइ जे ओतना प्रदूषित नयँ हलइ जेतना कि वार्ड के अंदर के हावा जे दमघोंटू हलइ आउ हमेशे आवश्यक रूप से दमघोंटू भाफ से भरल रहऽ हलइ  आउ अभी ई कल्पना करना भयंकर आउ घृणास्पद हइ कि हमन्हीं हीं ओकरा बेगर भी पहिलहीं से प्रदूषित हावा रतिया के केतना प्रदूषित हो गेले होत जब ई टब अंदर लावल गेलइ वार्ड के गरम तापमान आउ कुछ विशिष्ट रोग पर विचार कइला पर जेकरा चलते बाहर गेले बेगर काम चलाना असंभव हलइ  अगर हम कहलिअइ कि कैदी के बेमारी के दौरान भी अपन दंड भुगते पड़ऽ हलइ त जाहिर हइ हमर कहे के न ई मतलब हलइ आउ न हइ कि अइसन नियम खाली दंड देवे लगी बनावल गेले हल  जाहिर हइ ई हमरा तरफ से एगो अनर्थक तोहमत होते हल  रोगी के दंड देना बेकार हइ  आउ अगर अइसन हइ त ई बात जाहिर हइ कि शायद कोय कठोर आउ सख्त जरूरत प्राधिकारी लोग के अइसन हानिकारक परिणाम वला कदम उठावे लगी मजबूर कर देलके होत  कइसन जरूरत लेकिन अइकी एहे तो खेद के बात हइ कि अइसन उठावल कदम के जरूरत के बल्कि तनिक्को सुनी कोय दोसर कारण से व्याख्या देल नयँ जा सकऽ हइ आउ एकरा अलावे कइएक दोसर कदम एतना हद तक दुर्बोध हइ कि नयँ खाली व्याख्या देना बल्कि ओकर व्याख्या के बारे अंदाज लगाना भी असंभव हइ  अइसन बेकार निर्दयता के कइसे समझावल जाय त की अपने के अइसन लगऽ हइ कि जान बूझके बेमार होवे के ढोंग करते कैदी अस्पताल में आवऽ हइ डाक्टर के धोखा दे हइ रात के शौचालय जा हइ आउ अन्हेरा के सहारा लेके जेल से भाग जा हइ गंभीरतापूर्वक अइसन तर्क के पूरे असंगति के सिद्ध करना असंभव हइ  कद्धिर भागके जइतइ कइसे भागतइ कउची में कउन बस्तर में भागतइ दिन में एक तुरी में एक्के गो के बाहर जाय देल जा हइ अइसीं रतियो के कइल जा सकऽ हइ  दरवाजा भिर लोड कइल राइफल के साथ संतरी खड़ी रहऽ हइ  शौचालय शाब्दिक रूप से संतरी भिर से दू डेग पर हइ लेकिन ई बात के बावजूद रोगी के साथ में एगो सहायक संतरी जा हइ आउ पूरे समय तक ओकरा पर से नजर नयँ हटावऽ हइ  हुआँ खाली एक्के खिड़की हइ जाड़ा के अनुसार दू फ्रेम वला आउ लोहा के छड़ रेलिंग के साथ  प्रांगण में खिड़की के निचहीं कैदी वार्ड के खिड़की बिजुन रातो भर संतरी चहलकदमी करते रहऽ हइ  खिड़की से बाहर जाय लगी फ्रेम आउ छड़ के तोड़े के चाही  केऽ अइसन करे देतइ लेकिन मान लेल जाय कि ऊ सहायक संतरी के पहिलहीं मार दे हइ ई तरह से कि ऊ न चिल्लाय पावइ आउ न ओकरा कोय सुन पावइ  लेकिन ई बेतुकापन के मानियो लेल जाय तइयो खिड़की आउ छड़ तो तोड़हीं पड़तइ  ई नोट कइल जाय कि हिएँ परी संतरी के बगली में वार्ड के गार्ड लोग सुत्तऽ हइ आउ दसे डेग दूर दोसरका कैदी वार्ड भिर एगो दोसर संतरी राइफल के साथ खड़ी रहऽ हइ जेकर बगल में एगो दोसर सहायक संतरी आउ दोसर दोसर गार्ड सब  आउ जाड़ा में ऊ कद्धिर भागके जइतइ पेताबा चप्पल अस्पताल के ड्रेसिंग गाउन आउ टोपी में आउ अइसन बात हइ अगर एतना कम खतरा हइ मतलब असल में बिलकुल कुछ नयँ त रोगी पर काहे लगी एतना गंभीर भार शायद ओकर जिनगी के अंतिम कुछ दिन आउ घड़ी में रोगी पर जेकरा लगी ताजा हावा आउ जादे जरूरी होवऽ हइ बनिस्बत स्वस्थ लोग के काहे लगी हमरा कभियो ई बात समझ में नयँ अइलइ लेकिन अगर एक तुरी पूछ देल गेलइ काहे लगी आउ चूँकि प्रसंगवश एकर चर्चा हो गेलइ त हमरा अभी एगो आउ हैरानी के बात आद आवे बेगर नयँ रहऽ हइ जे केतना साल तक रहस्यमय तथ्य के रूप में हमरा सामने चिपकल रहलइ जेकरो उत्तर हम कइसहूँ खोज नयँ पइलिअइ  एकर पहिले के हम अपन वर्णन जारी रखिअइ एकरा बारे हमरा बल्कि कुच्छो शब्द कहे बेगर नयँ रहल जा हइ  हम बेड़ी के बारे बोलऽ हिअइ जेकरा से कठोर श्रम से दंडित के कइसनो बेमारी बचा नयँ सकऽ हइ  हियाँ तक कि क्षयरोगी भी हमर नजर के सामने बेड़ी में मरऽ हलइ  आउ तइयो सब्भे एकर अभ्यस्त हो गेते गेलइ सब कोय एकरा एगो स्थापित तथ्य मान लेलके हल एगो अकाट्य तथ्य  शायदे कोय एकरा बारे सोचऽ हलइ काहेकि डाक्टर में से भी केकरो दिमाग में नयँ अइलइ एतना साल के दौरान प्राधिकारी के पास निवेदन नयँ कइलकइ कि गंभीर रूप से बेमार कैदी के बेड़ी से मुक्त कर देल जाय खास करके क्षयरोग में  मान लेल जाय कि बेड़ी खुद में केतना भारी हइ ई भगमाने जानऽ हइ  ओकर भार आठ से बारह पौंड तक होवऽ हइ  दस पौंड ढोना एगो स्वस्थ अदमी लगी भार के काम नयँ हइ  हमरा कहल गेलइ लेकिन कि बेड़ी से कुछ साल के बाद गोड़ सुक्खे लगऽ हइ  हमरा मालूम नयँ कि ई सच बात हइ हलाँकि हियाँ कुछ तो संभावना हइ  भार बल्कि थोड़हीं सही बल्कि दसे पौंड हमेशे लगी गोड़ से लगाके रक्खल तइयो अस्वाभाविक रूप से अंग के भार बढ़ा दे हइ आउ लम्मा अवधि के बाद कोय हानिकारक प्रभाव डाल सकऽ हइ लेकिन मान लेल जाय कि स्वस्थ अदमी लगी कुच्छो नयँ होतइ  त की अइसने बात रोगियो लगी लागू होतइ मान लेल जाय कि सामान्य रोगी लगी कोय बात नयँ हइ  लेकिन की एहे बात हइ हम दोहरावऽ हिअइ गंभीर रूप से बेमार लोग खातिर की एहे बात हइ हम दोहरावऽ हिअइ क्षयरोगी लगी जेकर ओकरो बेगर हाथ गोड़ सूख जा हइ ओहे से हरेक पोवार पुआल भी ओकरा लगी भारी होवऽ हइ आउ सचमुच अगर चिकित्सा प्राधिकारी बल्कि खाली क्षयरोगी लगी राहत प्राप्त कर लेते हल त एहो एगो वास्तविक आउ महान परोपकार होते हल  मान लेल जाय कोय कहतइ कि कैदी दुर्जन होवऽ हइ आउ परोपकार के योग्य नयँ हइ लेकिन की वास्तव में ओकर दंड के बढ़ावे के चाही जेकरा पहिलहीं भगमान के अँगुरी छू देलके ह आउ ई विश्वास नयँ कइल जा सकऽ हइ कि ई खाली दंड लगी कइल जा हइ  क्षयरोगी के कानूनन शारीरिक दंड से मुक्ति दे देल जा हइ  परिणामस्वरूप हियाँ फेर कोय तो रहस्य हइ एगो मुख्य कदम बचाव खातिर सवधानी  लेकिन कउन प्रकार के समझना असंभव हइ  वस्तुतः एकरा में भय के कोय बात नयँ हइ कि एगो क्षयरोगी भाग जइतइ  केकर कउन क्षयरोगी के दिमाग में अइतइ खास करके उच्च सीमा तक विकसित रोग पर विचार कइला पर क्षयरोगी होवे के ढोंग करना आउ भाग जाय लगी डाक्टर के झाँसा देना असंभव हइ  ई ओइसन बेमारी नयँ हइ एकरा पहिले नजर में भाँपल जा सकऽ हइ  आउ प्रसंगवश कहल जा सकऽ हइ की वास्तव में अदमी के गोड़ में बेड़ी डालल जा हइ खाली ई लगी कि ऊ कहीं भाग नयँ जाय चाहे ओकरा भागे में दिक्कत होबइ बिलकुल नयँ  बेड़ी खाली एक प्रकार के अवमानना हइ लज्जा आउ भार हइ शारीरिक आउ नैतिक  कम से कम अइसन समझल जा हइ  ऊ केकरो कभियो भागे में बाधा नयँ डाल सकऽ हइ  सबसे अनाड़ी सबसे अकुशल कैदी ओकरा बिन बड़गो मेहनत के बड़ी जल्दी से रेत दे सकऽ हइ चाहे पत्थल से कीलक रिवेट पर प्रहार करके तोड़ दे सकऽ हइ  गोड़ के बेड़ी निश्चित रूप से कइसनो चीज से सवधान नयँ कर सकऽ हइ आउ अगर अइसन बात हइ अगर एकरा कठोर श्रम के फैसला कइल अभियुक्त के खाली दंड देवे खातिर पेन्हावल जा हइ त हमरा फेर पूछना हइ की वास्तव में मरणासन्न अदमी के दंड देल जा हइ आउ अइकी अब जब हम ई लिख रहलिए ह हमरा एकदम सजीव रूप से आद आवऽ हइ एगो मरणासन्न क्षयरोगी ठीक ओहे मिख़ाइलोव जे लगभग हमर सामने पड़ल हलइ उस्त्यान्त्सेव से जरिक्के सन दूर आउ जे मर गेलइ हमरा आद पड़ऽ हइ वार्ड में हमरा पहुँचे के चौठा दिन  शायद हम अभी क्षयरोगी के बारे चर्चा करे लगलिअइ अनजाने में ऊ छाप आउ ऊ विचार दोहरइते जे तखने हमर दिमाग में ई मौत के चलते अइलइ  खास मिख़ाइलोव के लेकिन हम बहुत कम जानऽ हलिअइ  ई अभियो बिलकुल तरुण हलइ कोय पचीस साल के एकरा से जादे के नयँ आउ उँचगर दुब्बर पातर आउ बाहर से देखे में अत्यंत मनोहर  ऊ विशेष विभाग में रहऽ हलइ आउ विचित्र हद तक अल्पभाषी हलइ हमेशे कइसूँ शांत कइसूँ शांत रूप से उदास  मानूँ ऊ जेल में मुरझा रहले हल  कम से कम अइसीं ओकरा बारे कैदी लोग बाद में अभिव्यक्त करते गेलइ जेकन्हीं बीच ऊ अपना बारे निम्मन आदगारी छोड़ गेले हल  हमरा खाली आद पड़ऽ हइ कि ओकर आँख बहुत सुंदर हलइ आउ सचमुच हमरा मालूम नयँ कि काहे ऊ हमरा ओतना स्पष्ट रूप से आद आवऽ हइ  ऊ अपराह्न में करीब तीन बजे मर गेलइ जब पाला पड़ रहले हल आउ दिन साफ हलइ  आद पड़ऽ हइ सूरज तेज तिरछा किरण से हमन्हीं के वार्ड के हरियर तुषाराच्छन्न खिड़की के काँच के बेध रहले हल  सूरज के किरण के धार पूरा पूरा ऊ अभागल पर उमड़ रहले हल  जब ऊ मरलइ त बेहोश हलइ आउ लगातार कइएक घंटा तक मौत के दुख झेललकइ  सुबहे से ओकर आँख ओकरा भिर आवे वला के पछान नयँ पा रहले हल  लोग ओकरा राहत देवे लगी चाहऽ हलइ देखलकइ कि ओकरा बहुत कष्ट हो रहले हल ऊ मोसकिल से गहरा आउ घरघराहट के साथ साँस लेब करऽ हलइ ओकर छाती उँचगर उठ रहले हल मानूँ ओकरा काफी हावा नयँ मिल रहले हल  ऊ अपन देह पर से कंबल फेंक देलकइ अपन पूरा पोशाक आउ आखिरकार अपन कमीज के नोंचे लगलइ एहो ओकरा भारी लग रहले हल  ओकरा लोग मदत करते गेलइ आउ कमीज हटा देलकइ  ओकर लमगर लमगर देह के देखे में भयंकर लगऽ हलइ ओकर हाथ गोड़ सूखके हड्डी हो गेले हल पेट सिकुड़ल हलइ छाती बाहर निकसल आउ पसली सब साफ साफ कंकाल नियन देखाय दे हलइ  ओकर पूरे शरीर पर खाली लकड़ी के एगो क्रॉस के साथ साथ एगो छोटगर थैली आउ बेड़ी हलइ जेकरा से लगऽ हइ ऊ अब अपन सुक्खल गोड़ के पार करके मुक्त कर सकऽ हलइ  ओकर मौत के आधा घंटा पहिले हमन्हीं हीं के सब लोग शांत हो गेलइ बातचीत लगभग फुसफुसाहट के साथ करे लगलइ  जे एन्ने ओन्ने जा हलइ ऊ अपन डेग के अश्रवनीय ढंग से बढ़ावऽ हलइ  आपस में कम बातचीत करऽ हलइ असंबंधित चीज के बारे कभी कभार खाली मर रहल अदमी पर नजर डाल ले हलइ जेकर घरघराहट लगातार बढ़ते जा रहले हल  आखिरकार ऊ एन्ने ओन्ने फिर रहल आउ अस्थिर हाथ से छाती पर के अपन थैली टटोलके धर लेलकइ आउ अपन देह पर से नोचके अलगे करे लगलइ मानूँ ओहो ओकरा लगी एगो भार हलइ ओकरा बेचैन कर रहले हल ओकरा दबा रहले हल  ऊ थैली भी हटा देल गेलइ  करीब दस मिनट बाद ऊ मर गेलइ  दरवाजा पर दस्तक देल गेलइ गार्ड के जनकारी लगी  पहरेदार अंदर अइलइ जड़ भाव से मृतक के तरफ देखलकइ आउ फ़ेल्डशर हियाँ रवाना हो गेलइ  फ़ेल्डशर जे एगो नौजवान आउ दयालु व्यक्ति हलइ कुछ अनावश्यक रूप से अपन बाह्य रंग ढंग से व्यस्त मालूम पड़ऽ हलइ लेकिन जे काफी मनोहर हलइ जल्दीए पधारलइ तेज कदम भरते शांत होल वार्ड में जोर के ठप ठप अवाज करते मृतक भिर अइलइ आउ एक प्रकार के विशेष निश्चिंत मुद्रा में जे मानूँ ई घटना लगी जान बूझके सोचल समझल हलइ ओकर नब्ज पकड़लकइ जाँच कइलकइ हाथ लहरइलकइ आउ बाहर निकस गेलइ  गार्ड के तुरंत सूचित कइल गेलइ अपराधी महत्त्वपूर्ण हलइ विशेष विभाग के ओकर मौत के भी विशेष समारोह के साथ मान्यता देवे के चाही हल  गार्ड के इंतजार के दौरान कैदी में से कोय तो शांत अवाज में अपन विचार अभिव्यक्त कइलकइ कि मृतक के आँख बन कर देना खराब बात नयँ होतइ  एगो दोसर कोय ध्यान से ओकर बात सुनलकइ चुपचाप मृतक भिर गेलइ आउ ओकर आँख बन कर देलकइ  ओज्जी परी तकिया पर पड़ल क्रॉस देखलकइ ओकरा लेलकइ देखलकइ आउ चुपचाप ओकरा मिख़ाइलोव के गियारी में पेन्हा देलकइ पेन्हइलकइ आउ खुद क्रॉस कइलकइ  ई दौरान मृतक के चेहरा अकड़ रहले हल ओकरा पर सूरज के किरण पड़ रहले हल मुँह आधा खुल्लल हलइ जबड़ा से चिपकल उज्जर नौजवान दाँत के दू कतार पतरा होंठ के अंदर से कौंध रहले हल  आखिरकार गार्ड के सर्जेंट अंदर अइलइ एगो खड्ग आउ हेल्मेट में जेकर पीछू पीछू दूगो गार्ड हलइ  ऊ पास अइलइ लगातार अपन कदम के धीमा करते शांत होल सगरो से अपना दने तकते देखके कैदी लोग के भौंचक होल देखते  मृतक से एक कदम दूर तक पहुँचला पर मानूँ भयभीत होल स्तब्ध होके ठहर गेलइ  बिलकुल लंगटे सुक्खल लाश खाली बेड़ी में ओकरा अचंभित कर देलकइ आउ ऊ अचानक हेल्मेट के ठुड्डी वला पट्टा हटइलकइ हेल्मेट निकसलकइ जेकर जरूरत नयँ हलइ आउ बड़गो क्रॉस कइलकइ  ऊ कठोर चेहरा पक्कल केश वला पूर्वसैनिक हलइ  आद पड़ऽ हइ एहे पल हियाँ परी चिकुनोव खड़ी हलइ सेहो पक्कल केश वला बूढ़ा हलइ  पूरे समय तक ऊ चुपचाप आउ एकटक सर्जेंट के चेहरा निहारते रहलइ आउ एक प्रकार के विचित्र ध्यान से ओकर हरेक हाव भाव के अध्ययन कर रहले हल  लेकिन दुन्नु के आँख चार होलइ आउ अचानक चिकुनोव के कोय कारणवश निचला होंठ कँप्पे लगलइ  ऊ कइसूँ एकरा विकृत कइलकइ अपन दाँत निपोरलकइ आउ तेजी से मानूँ अनजाने में मृतक के मामले में सर्जेंट तरफ अपन सिर हिलाके बोललइ ओकरो वास्तव में माय हलइ आउ हुआँ से सीधे चल गेलइ  आद पड़ऽ हइ ई शब्द हमरा मानूँ दिल के बिंध देलकइ आउ काहे लगी ऊ अइसन बोललइ आउ कइसे ओकर दिमाग में ई अइलइ लेकिन अइकी लाश के उठावे लगते गेलइ बिछौना के साथ साथ उठइते गेलइ पुआल कर कर कइलकइ बेड़ी सामान्य सन्नाटा के बीच फर्श पर खनखनइलइ ऊ सब के उठा लेल गेलइ  लाश के ले जाल गेलइ  अचानक सब कोय जोर जोर से बतियाय लगलइ  सुनाय दे रहले हल कि कइसे सर्जेंट जे पहिलहीं गलियारा में हलइ केकरो लोहार के बोलावे लगी भेजलकइ  मृतक के बेड़ी हटावे के हलइ लेकिन हम विषय से विचलित हो गेलिअइ सूची पिछला अगला 